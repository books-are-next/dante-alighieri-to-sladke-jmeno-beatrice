<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-3" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">Ale ta nová služba způsobila, že mu jeho nejšlechetnější paní odepřela pozdrav; a&#160;tu v&#160;žalu napsal balatu, jak mu to poručil jeho pán a&#160;vládce Láska</p>
			<p id="_idParaDest-25" class="MLP_VERSE_FAKE">Má balato, jdi Lásku vyhledat <br/>a&#160;předstup s&#160;ní, mým pánem, před mou paní, <br/>ať pohovoří spolu bez meškání<br/>O tom, co máš svým veršem omlouvat.</p>
			<p class="MLP_verse_-0-12-">Tys, balato, tak líbezná a&#160;vlídná, <br/>že můžeš kamkoliv<br/>i bez průvodce, stačí, abys chtěla.<br/>Chceš-li však jít vždy bezpečná a&#160;klidná, <br/>vyhledej Lásku dřív, <br/>bylo by líp, kdyby tě provázela: <br/>ta, za níž jdeš, aby tě vyslyšela, <br/>je zdá se mi teď na mne rozhněvaná, <br/>a&#160;kdybys před ní předstoupila sama, <br/>mohla by spíš tě špatně přivítat.</p>
			<p class="MLP_verse_-0-12-">Jakmile přijdeš se svou písní za ní, <br/>popros ji o&#160;soucit <br/>a&#160;potom pověz v&#160;sladkém rozechvění:<br/>„Ten, co mne poslal za vámi, má paní, <br/>by vás chtěl poprosit <br/>o&#160;trochu sluchu&#160;— a&#160;pak odpuštění.<br/>Je zde i&#160;Láska, ta, co tolik mění <br/>tou vaší krásou zvenčí jeho rysy: <br/>teď víte už, proč vzhlížel k&#160;jiné kdysi, <br/>i&#160;když byl uvnitř stejný napořád.“</p>
			<p class="MLP_verse_-0-12-">A&#160;řekni: „Paní, jeho srdce bylo <br/>tak věrné celý čas, <br/>že je vám k&#160;službám všemi myšlenkami: <br/>patří jen vám a&#160;nikdy nezradilo!“<br/>A&#160;uveď na důkaz <br/>svědectví Lásky, že to není lhaní, <br/>a&#160;nakonec se skromně obrať na ni <br/>s&#160;prosbou, ať vzkáže, abych umřel brzy, <br/>jestli ji snad to odpuštění mrzí, <br/>a&#160;uvidí, že poslechnu, a&#160;rád.</p>
			<p class="MLP_verse_-0-12-">A&#160;než zas půjdeš, řekni ještě Lásce, <br/>jež má klíč k&#160;soustrasti <br/>a&#160;jež to všechno paní nejlíp poví:<br/>„Pro ty mé sloky, které zní tak sladce, <br/>zůstaň tu ještě s&#160;ní <br/>a&#160;hovoř o&#160;něm, o&#160;svém otrokovi, <br/>a&#160;odpustí-li, jata tvými slovy, <br/>ať dá mu vlídnou tváří znát klid zbraní.“<br/>A&#160;teď, má milá balato, jdi za ní, <br/>jestli už chceš, a&#160;se ctí se mi vrať.</p>
			</div>
</body>
</html>