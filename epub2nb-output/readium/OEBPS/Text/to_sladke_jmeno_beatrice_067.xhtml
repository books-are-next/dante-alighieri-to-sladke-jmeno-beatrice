<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-4" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">Všechno, co víme o&#160;té paní jako kámen, víme jen z&#160;básníkových veršů, jež jistě nebyly pouhým cvičením</p>
			<p id="_idParaDest-59" class="MLP_VERSE_FAKE">Už zase nastal, žel, čas dlouhých stínů <br/>a&#160;krátkých dnů, kdy začnou bělat kopce <br/>a&#160;kdy už ztrácí barvu všecko kvítí: <br/>jenom má touha neztrácí svou zeleň, <br/>tak pevně prorůstá ten tvrdý kámen, <br/>jenž hovoří a&#160;cítí jako paní.</p>
			<p class="MLP_verse_-0-12-">A&#160;přitom je ta divukrásná paní <br/>ledová jako sníh, když leží v&#160;stínu, <br/>a&#160;neroztaje o&#160;nic víc než kámen, <br/>ani když vlahý čas už hřeje kopce <br/>a&#160;mění jejich úběl v&#160;novou zeleň, <br/>jakmile začne rašit všecko kvítí.</p>
			<p class="MLP_verse_-0-12-">Když kráčí s&#160;vínkem rašícího kvítí, <br/>vyhání z&#160;mysli každou jinou paní; <br/>do zlatých vlasů se jí vplétá zeleň <br/>tak vábně, že tam odpočívá v&#160;stínu <br/>i&#160;Láska, jež mě sevřela v&#160;ty kopce <br/>pevněji nežli vápno ve zdi kámen.</p>
			<p class="MLP_verse_-0-12-">Má větší moc než nejvzácnější kámen, <br/>na rány od ní není žádné kvítí; <br/>proto jsem prchl přes pole a&#160;kopce, <br/>abych se spasil před takovou paní: <br/>leč její jas mě dostihne i&#160;v&#160;stínu, <br/>jejž kladou hory, zdi a&#160;hustá zeleň.</p>
			<p class="MLP_verse_-0-12-">Když jednou vyšla přioděna v&#160;zeleň, <br/>tak krásná, že by zahořel i&#160;kámen, <br/>jako já hořím i&#160;k&#160;jejímu stínu, <br/>přál jsem si kráčet po louce a&#160;kvítí <br/>s&#160;ní, plnou lásky jako žádná z&#160;paní, <br/>zatímco kolem stály by jen kopce.</p>
			<p class="MLP_verse_-0-12-">Spíš se však vrátí řeky mezi kopce, <br/>než by ten strůmek zahalený v&#160;zeleň <br/>zahořel láskou jako jiné paní, <br/>ač by mi stačil za lůžko i&#160;kámen <br/>a&#160;za potravu do smrti hrst kvítí, <br/>jen kdybych směl žít aspoň v&#160;jejím stínu.</p>
			<p class="MLP_verse_-0-12-">Kdykoli kopce začnou tonout v&#160;stínu, <br/>zastře jej zeleň, šat té krásné paní, <br/>jako když kámen zmizí v&#160;samém kvítí.</p>
			</div>
</body>
</html>