<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-4" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">Svou vášnivostí, drsností a&#160;náročným tvarem to byly opravdu verše, jaké nebyly do té doby napsány</p>
			<p id="_idParaDest-61" class="MLP_VERSE_FAKE">Lásko, vždyť vidíš, že ta krásná paní <br/>nedbá tvé moci celý dlouhý čas, <br/>i&#160;když všem jiným vládneš jako paní; <br/>a&#160;sotva zjistila, že je mou paní —<br/>dík tvému jasu, jenž mi z&#160;tváře září&#160;— <br/>je krutější než nejkrutější paní, <br/>takže se zdá, že nemá srdce paní, <br/>ale spíš šelmy tím, jak v&#160;lásce mrazí; <br/>a&#160;proto ať jsou horka nebo mrazy, <br/>připadá mi, že to snad není paní, <br/>nýbrž jen socha, vytesaná v&#160;kámen <br/>nejlepší rukou, která teše kámen.</p>
			<p class="MLP_verse_-0-12-">A&#160;já, ač odolnější než sám kámen, <br/>když tě tak poslouchám pro krásu paní, <br/>já tajím ránu, kterou mi vryl kámen, <br/>jíž jsi mě zasáhla tak jako kámen, <br/>který tě sužoval už drahný čas, <br/>takže mi z&#160;toho srdce ztuhlo v&#160;kámen. <br/>A&#160;nenajde se žádný drahý kámen, <br/>ať s&#160;jasem slunce nebo s&#160;vlastní září, <br/>který by mě svou mocí nebo září <br/>uchránil před tou, jež je jako kámen <br/>a&#160;jež mě žene&#160;— tím, že věčně mrazí&#160;— <br/>v&#160;ústrety smrti, jež mě už už mrazí.</p>
			<p class="MLP_verse_-0-12-">Lásko, ty víš, že třeskutými mrazy <br/>se voda mění v&#160;křišťálový kámen, <br/>že poblíž pólu, kde jsou stále mrazy, <br/>vzduch tuhne ihned v&#160;bílý sníh, jenž mrazí, <br/>takže v&#160;těch krajích vládne jako paní <br/>nade vším voda pro ty věčné mrazy; <br/>a&#160;tak i&#160;mne z&#160;té tváře věčně mrazí <br/>a&#160;krev mi tuhne v&#160;žilách celý čas; <br/>a&#160;myšlenka, jež krátí zde můj čas, <br/>se stále sráží v&#160;slzy, které mrazí <br/>a&#160;kanou z&#160;očí tratících svou záři, <br/>jimiž mne protkla tou svou krutou září.</p>
			<p class="MLP_verse_-0-12-">Krása jí dává všechnu svoji záři <br/>a&#160;krutost zase všechen chlad, jenž mrazí <br/>a&#160;brání, aby zjihla ve tvé záři; <br/>vinou té krásy, která z&#160;ní jen září, <br/>vidím jen ji, i&#160;když zřím pouhý kámen <br/>či cokoli, nač pohlédnu v&#160;té záři.<br/>Pro její oči, jež tak sladce září, <br/>si nevšímám už žádné jiné paní, <br/>leda by cítila víc než moje paní <br/>s&#160;tím, kdo jí touží, ať už v&#160;nebi září <br/>slunce či hvězdy, sloužit celý čas.<br/>Jen proto toužím žít nějaký čas.</p>
			<p class="MLP_verse_-0-12-">A&#160;proto, Sílo, starší než sám čas, <br/>než pohyb a&#160;než světlo, které září, <br/>měj se mnou soucit, zkrať ten těžký čas: <br/>protkni jí srdce, už je na to čas, <br/>a&#160;zažeň z&#160;něho všechno, co tak mrazí <br/>a&#160;co mi nechce dopřát klid a&#160;čas; <br/>vždyť zastihne-li mě tvůj drsný čas <br/>tak, jak jsem, uvidí ten krásný kámen <br/>co nevidět, jak na mne kladou kámen, <br/>zpod něhož povstanu, až přijde čas, <br/>kdy uvidím, zda někdy žila paní <br/>tak spanilá jak tato hořká paní.</p>
			<p class="MLP_verse_-0-12-">Má kancóno, mám v&#160;mysli krásnou paní, <br/>jež ve mně budí, ač je jako kámen, <br/>takový žár, že mne pak všichni mrazí; <br/>a&#160;tak zde hořím přes všecky ty mrazy <br/>touhou dát tobě nový tvar a&#160;záři, <br/>jakou ti dosud nedal žádný čas.</p>
			</div>
</body>
</html>