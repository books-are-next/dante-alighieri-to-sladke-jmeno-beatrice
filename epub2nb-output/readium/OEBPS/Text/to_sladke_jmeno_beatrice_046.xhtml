<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-3" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">Zemřela jeho nejšlechetnější paní; a&#160;tak místo radosti a&#160;slávy psal v&#160;nesmírném hoři</p>
			<p id="_idParaDest-40" class="MLP_VERSE_FAKE">Mé oči hořem srdce zkormoucené <br/>strádají pláčem, který se z&#160;nich line, <br/>takový čas, že nemohu už dál; <br/>a&#160;chci-li ztišit bolest, jež mne žene <br/>blíž a&#160;blíž k&#160;Smrti, nezbývá mi jiné <br/>než hovořit, i&#160;kdybych přitom štkal. <br/>A&#160;protože jsem tak rád rozmlouval <br/>o&#160;Beatrici, dokud ještě žila, <br/>s&#160;vámi, mé paní, jak si vzpomínám, <br/>chci mluvit jenom k&#160;vám, <br/>k&#160;těm, které máte srdce ušlechtilá, <br/>a&#160;vypovím vám pláčem zaléván, <br/>jak odešla tak náhle na nebesa, <br/>zatímco ve mně Láska žalem klesá.</p>
			<p class="MLP_verse_-0-12-">Na nebe moje paní vystoupila, <br/>do říše klidu, který nepomine, <br/>je s&#160;anděly a&#160;vás tu nechala; <br/>nevzala nám ji neúprosná síla <br/>chladu či žáru jako všechny jiné, <br/>leč dobrota, která ji zdobila: <br/>zář její pokory se rozlila <br/>samými nebesy tak velkou silou, <br/>že ani Pán se toho nenadál <br/>a&#160;že si proto přál <br/>mít u&#160;sebe tu duši ušlechtilou: <br/>a&#160;tak se stalo, že ji povolal, <br/>protože tento život plný strastí <br/>je nehoden tak velké cti a&#160;slasti.<br/>Tak tedy odešla z&#160;té krásné schrány <br/>šlechetná duše plná spanilosti <br/>a&#160;oslavená našla v&#160;nebi klid.<br/>Kdo nezapláče, vzpomene-li na ni, <br/>má v&#160;srdci tolik zla a&#160;ubohosti, <br/>že nezakusí žádný blahý cit.<br/>I&#160;kdyby si ji chtěl snad představit, <br/>síly mu na to nikdy nepostačí <br/>a&#160;nikdy nezatouží zaplakat; <br/>tím víc však bude štkát, <br/>soužit se vzdechy, utápět se v&#160;pláči <br/>a&#160;zmírat bez útěchy tisíckrát, <br/>kdo jednou v&#160;duchu spatří, jaká byla <br/>a&#160;jak nás tady navždy opustila.</p>
			<p class="MLP_verse_-0-12-">Kdykoli jen si připomenu maní <br/>v&#160;duchu Smrt, jež mi rozpoltila srdce, <br/>plní mě vzdechy krutou úzkostí; <br/>a&#160;mnohokrát, když potom myslím na ni, <br/>mne jímá touha zemřít už tak prudce, <br/>že se má barva mění v&#160;barvu zdi.<br/>A&#160;kdykoli se ve mně uhostí <br/>obraz mé paní, zakouším jen bědy, <br/>ale tak, že se hořem otřásám; <br/>a&#160;potom chci být sám <br/>a&#160;plný studu prchám před pohledy.<br/>A&#160;v&#160;samotě pak v&#160;slzách naříkám <br/>a&#160;volám Beatrici: „Zemřela jsi?“ <br/>a&#160;to mou bolest aspoň trochu hasí.</p>
			<p class="MLP_verse_-0-12-">Kamkoli prchnu, tam mi srdce puká <br/>bolestným pláčem, úzkostnými steny <br/>tak, že by nad tím každý zaslzel; <br/>a&#160;jaký byl můj život a&#160;má muka, <br/>co moje paní opustila zemi, <br/>to nevypoví žádný jazyk, žel!<br/>A&#160;proto, paní mé, i&#160;kdybych chtěl, <br/>vám neřeknu nic o&#160;svém stavu, <br/>tak mě ten trpký život sužuje: <br/>takových běd v&#160;něm je, <br/>že všem, co vidí, jak tu věším hlavu, <br/>čtu v&#160;očích slova: „Vzdej se naděje!“ <br/>Ale má paní vidí, jak se soužím, <br/>a&#160;doufám že mě odmění, jak toužím.</p>
			<p class="MLP_verse_-0-12-">A&#160;teď už jdi, má žalná kancóno, <br/>vyhledej znovu dívčiny a&#160;paní, <br/>jimž dosud bez ustání <br/>nosily tvoje sestry potěšení, <br/>jdi za nimi, ty dcero utrpení, <br/>a&#160;zoufalá buď s&#160;nimi do skonání.</p>
			</div>
</body>
</html>