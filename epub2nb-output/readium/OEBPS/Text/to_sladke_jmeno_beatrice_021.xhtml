<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-2" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">A&#160;tak se za všemi jeho verši nadále tají ta, jejíž sladké jméno chutnalo tak hořce</p>
			<p id="_idParaDest-17" class="MLP_VERSE_FAKE">Bolestná láska, jež mě celý čas <br/>vede vstříc smrti k&#160;potěše té paní, <br/>ze které jsem se dřív jen radoval, <br/>mi vzala a&#160;vždy znovu bere jas, <br/>jejž dávaly mým očím při setkání <br/>ty hvězdy, co mi působí dnes žal, <br/>a&#160;její rána, již jsem ukrýval, <br/>se odkrývá teď v&#160;nekonečném hoři <br/>z&#160;ohně, jenž mě tak zmáhá <br/>a&#160;jenž mne vyrval z&#160;blaha, <br/>že mě už čeká jenom trápení; <br/>a&#160;život můj, už krátký, marná snaha, <br/>vzdychá a&#160;říká, nežli smrt jej zničí: <br/>„Já umírám pro paní Beatrici.“</p>
			<p class="MLP_verse_-0-12-">Kdykoli příště spatřím napsané <br/>to sladké jméno, jež tak trpce chutná, <br/>ožije všecek žal, jejž mám; <br/>a&#160;samým hořem bude tělo mé <br/>celé tak sešlé a&#160;má tvář tak smutná, <br/>že koho potkám, toho polekám.<br/>A&#160;postačí i&#160;sebemenší van <br/>a&#160;klesnu k&#160;zemi studený jak z&#160;ledu;<br/>tak dospěji až k&#160;hrobu — <br/>a po celou tu dobu <br/>půjde žal s&#160;duší smutně těkající <br/>a&#160;bude v&#160;dumách spolu s&#160;ní vždy znovu <br/>vzpomínat na blaho té sladké tváře, <br/>vedle níž nemá ani ráj dost záře.</p>
			<p class="MLP_verse_-0-12-">Když pomyslí, jak Láskou zkoušela, <br/>nemá už duše, co by víc si přála, <br/>a&#160;nedbá běd, jež ještě čekají; <br/>jakmile jednou bude bez těla, <br/>půjde i&#160;s&#160;touhou, jež mě tísnívala, <br/>společně k&#160;Tomu, který všechno ví; <br/>a&#160;nepřijme-li její pokání, <br/>odejde v&#160;mukách, jež jí patří proto, <br/>že se jich málo děsí; <br/>sotva však vzpomene si <br/>poznovu na tu, pro niž odchází, <br/>pominou strasti, jež se na ni věsí: <br/>co člověk zde na tomto světě ztratí, <br/>to vše mu Láska na onom zas vrátí.</p>
			<p class="MLP_verse_-0-12-">Smrti, jež děláš vše, co chce ta paní, <br/>měj útrpnost, a&#160;než mi zlámeš vaz, <br/>jdi k&#160;ní a&#160;zeptej se jí, <br/>proč mi byl vzat tak najednou ten jas, <br/>to světlo očí, které mě jen souží;<br/>jestli se do něho teď jiný hrouží, <br/>řekni mi to, ať vím, co je a&#160;není, <br/>a&#160;skoncuji to svoje utrpení.</p>
			</div>
</body>
</html>