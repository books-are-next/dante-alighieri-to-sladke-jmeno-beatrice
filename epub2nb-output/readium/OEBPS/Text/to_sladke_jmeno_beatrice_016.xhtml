<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-2" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">A&#160;odloučení bývalo vždy o&#160;to horší, že srdce mučila sveřepá paměť a&#160;vzpomínka na to, že mu jeho paní odepřela svůj pozdrav</p>
			<p id="_idParaDest-12" class="MLP_VERSE_FAKE">Sveřepá paměť, která pořád zírá <br/>zpět do těch dob, jež minuly, má paní, <br/>ta vpadá srdci z&#160;jedné strany v&#160;týl; <br/>a&#160;z&#160;druhé strany je moc Lásky svírá <br/>a&#160;plní touhou, jež mě popohání <br/>do sladkých míst, která jsem opustil; <br/>a&#160;proto v&#160;něm už necítím dost sil, <br/>abych se mohl bránit zas a&#160;zase, <br/>pokud mu je vy sama nevnuknete; <br/>jestliže tedy chcete <br/>udělat někdy něco k&#160;jeho spáse, <br/>račte je opět jednou pozdravit <br/>a&#160;tím mu vdechnout posilu a&#160;klid.</p>
			<p class="MLP_verse_-0-12-">Račte mu dopřát, oč vás tolik žádá, <br/>vždyť ono vás tak věrně v&#160;sobě nosí <br/>a&#160;jenom od vás čeká nápomoc; <br/>dobrý pán přece taky neodkládá <br/>svou pomoc manu, který o&#160;to prosí, <br/>a&#160;hájí v&#160;něm svou vlastní čest a&#160;moc.<br/>A&#160;nejvíc vždycky žehrám na bezmoc, <br/>když myslím na to, že jste vy, má paní, <br/>v&#160;tom srdci Láskou zobrazena celá: <br/>už proto byste měla <br/>si trochu více hledět jeho přání; <br/>vždyť i&#160;sám Tvůrce má víc lásky k&#160;těm, <br/>kteří jsou tady jeho obrazem.</p>
			<p class="MLP_verse_-0-12-">Jestli však chcete váhat ještě chvíli, <br/>má naději, s&#160;tím, oč se srdce hlásí, <br/>pak já už sotva mohu čekat dál.<br/>Já už jsem v&#160;koncích, nemám na to síly <br/>a&#160;vy to víte z&#160;poslední mé spásy, <br/>kterou jsem hledal v&#160;tom, že jsem vám psal;<br/>protože člověk má nést každý žal <br/>a&#160;každou tíhu, i&#160;když hrozí smrtí, <br/>spíš sám, než hledat pomoc u&#160;přítele, <br/>byť ho znal sebedéle:<br/>kdyby se přitom dočkal odmítnutí, <br/>nic by ho nemohlo už ranit víc <br/>a&#160;zahnat dřív a&#160;trpčí smrti vstříc.</p>
			<p class="MLP_verse_-0-12-">A&#160;vy jste přece moje nejmilejší, <br/>ta, jež mi může dávat nejvíc štěstí <br/>a&#160;do níž vkládám nejvíc nadějí: <br/>prahnu vám sloužit celý život zdejší, <br/>chci jenom věci, které vám jsou ke cti, <br/>a&#160;kromě nich si nic už nepřeji.<br/>Vy smíte to, co jiní nesmějí, <br/>protože Láska dá mi žít či nežít <br/>jen z&#160;vašich rukou, a&#160;to je má pýcha.<br/>Z&#160;vašeho zjevu dýchá <br/>taková lidskost, že vám musím věřit; <br/>vždyť každý, kdo smí na vás popatřit, <br/>pozná už z&#160;vnějšku, že je uvnitř cit.</p>
			<p class="MLP_verse_-0-12-">Ať už se tedy ten váš pozdrav činí <br/>a&#160;vejde do srdce, jež čeká stále, <br/>šlechetná paní, jak už víte snad; <br/>ať však dá pozor, jeho práh je nyní <br/>přehrazen střelou, jíž mne nenadále <br/>zasáhla Láska v&#160;den, kdy jsem byl jat; <br/>a&#160;tak tam nesmí nikdo vstupovat <br/>krom jejích poslů, kterým odemyká <br/>táž síla, jež je zavírá svým klíčem; <br/>a&#160;proto by mi v&#160;ničem <br/>nemohl prospět v&#160;boji, co mnou smýká, <br/>pokud by šel a&#160;nebyl provázen <br/>posly té moci, jež mě vzala v&#160;plen.</p>
			<p class="MLP_verse_-0-12-">Jdi, kancóno, tvá cesta bude krátká; <br/>vždyť dobře víš, že než se naděješ, <br/>může se stát to, proč tam vlastně jdeš.</p>
			</div>
</body>
</html>