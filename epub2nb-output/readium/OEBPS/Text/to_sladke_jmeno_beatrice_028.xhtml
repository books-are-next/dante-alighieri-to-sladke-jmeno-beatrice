<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-3" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">A&#160;pohled na jeho paní, stojící v&#160;pláči nad mrtvou družkou, ty slzy ještě rozhojnil</p>
			<p id="_idParaDest-23" class="MLP_VERSE_FAKE">Ty smrti zlá, jež neznáš slitování, <br/>ty matko běd a&#160;štkaní, <br/>ty drsný soude, jejž nic nezastaví, <br/>od chvíle, co mám v&#160;srdci hrot té rány, <br/>kudy jdu zadumaný, <br/>tudy tě proklínám až do únavy.</p>
			<p class="MLP_verse_-0-12-">Abych tě mohl nazvat ukrutnicí, <br/>pak musím světu říci <br/>o&#160;celé vině, o&#160;celé tvé zlobě, <br/>ne že bych neznal, co jsi za vinici, <br/>leč aby milující <br/>napříště byli bez milosti k&#160;tobě.</p>
			<p class="MLP_verse_-0-12-">Vzala jsi navždy pozemskému světu <br/>dvornost a&#160;všechno, co se v&#160;paní ctí: <br/>zničilas v&#160;plném květu <br/>milostnou něhu blahé mladosti.</p>
			<p class="MLP_verse_-0-12-">Nač bych však říkal, kdo ta paní je, <br/>víte to sami podle všech těch ctností: <br/>kdo dojde do ráje, <br/>octne se znovu v&#160;její společnosti.</p>
			</div>
</body>
</html>