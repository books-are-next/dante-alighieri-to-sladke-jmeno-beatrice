<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-3" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">A&#160;aby zakryl svůj pravý cit, předstíral lásku k&#160;jiné šlechetné paní; když však ta krásná záštita musila po čase odejít, sklíčilo ho to víc, než se nadál</p>
			<p id="_idParaDest-21" class="MLP_VERSE_FAKE">Vy , co se cestou lásky ubíráte, <br/>pohleďte, jestli znáte <br/>srdce, jež musí tolik vytrpět; <br/>a&#160;jestli mi jen trochu sluchu dáte, <br/>pak sami uhlídáte, <br/>že jsem teď domov, cíl i&#160;zdroj všech běd.</p>
			<p class="MLP_verse_-0-12-">Láska mi dřív&#160;— jen ze své šlechetnosti, <br/>ne pro mé skrovné ctnosti&#160;— <br/>dávala prožít tolik sladkých chvil, <br/>že si už lidé&#160;— bývalo jich dosti&#160;— <br/>šeptali zvědavostí:<br/>„Čím si to všechno blaho zasloužil?“</p>
			<p class="MLP_verse_-0-12-">Teď jsem však ztratil jistotu a&#160;klid, <br/>kterou mi dával poklad lásky stále: <br/>zchudl jsem nenadále <br/>tak, že se málem bojím promluvit.</p>
			<p class="MLP_verse_-0-12-">A&#160;tak to tedy dělám jako ten, <br/>kdo ze studu svou bídu raděj tají: <br/>mé rty se usmívají, <br/>zatímco srdce souží stesk a&#160;sten.</p>
			</div>
</body>
</html>