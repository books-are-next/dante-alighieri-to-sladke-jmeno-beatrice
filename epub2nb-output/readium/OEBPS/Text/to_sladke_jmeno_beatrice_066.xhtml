<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-4" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">A&#160;studium jej nedovedlo zaštítit ani před útoky Lásky; ale kdo byla ta paní nelítostná jako kámen, o&#160;tom se neví nic určitého</p>
			<p id="_idParaDest-58" class="MLP_VERSE_FAKE">Chci zrovna tak být drsný ve svém psaní, <br/>jako je ve všem drsný vždy ten kámen, <br/>ta paní ze dne na den <br/>tvrdší a&#160;krutější na každý cit; <br/>a&#160;pro ten jaspis, jenž ji celou chrání, <br/>anebo proto, že hned zase couvá, <br/>se toulec marně vzdouvá <br/>šípem, jenž není s&#160;to k&#160;ní prorazit; <br/>sama však vraždí a&#160;nelze se krýt, <br/>nelze se ubránit těm ranám smrti, <br/>které tě jako chrti <br/>hned dostihnou a&#160;lámou každou zbroj: <br/>už nevím, jak a&#160;zda s&#160;ní vést ten boj.</p>
			<p class="MLP_verse_-0-12-">Vždyť není štít, který by nezlámala, <br/>a&#160;není skrýš, do níž by neviděla: <br/>vévodí vždy a&#160;zcela <br/>mým myšlenkám tak jako listům květ; <br/>a&#160;o&#160;můj žal dbá méně, než by dbala <br/>loď o&#160;hlubinu ztichlou na sto honů, <br/>ač tíha, pod níž tonu, <br/>se ani nedá veršem povědět.<br/>Ach krutá pilo úzkostí a&#160;běd, <br/>která mi skrytě řežeš srdce v&#160;těle, <br/>jak to, že ty tak směle <br/>můžeš můj život rvát kus po kuse, <br/>a&#160;já se bojím říct, kdo tomu chce?</p>
			<p class="MLP_verse_-0-12-">A&#160;vzpomenu-li na ni před očima <br/>ostatních lidí, pak mi srdcem zmítá <br/>spíš strach, zda neprosvítá <br/>a&#160;není vidět, o&#160;čem přemítám, <br/>než úzkost z&#160;toho, že mě Smrt už třímá <br/>tesáky Lásky, které rvou mé smysly <br/>a&#160;berou mi tak z&#160;mysli <br/>veškerou soudnost, kterou ještě mám. <br/>Do prachu sražen Láskou poznávám <br/>nad sebou meč, jímž kdysi zahubila <br/>Didónu ta zlá síla, <br/>k&#160;níž na kolenou volám o&#160;soucit:<br/>Láska však zřejmě nemá s&#160;nikým cit.</p>
			<p class="MLP_verse_-0-12-">Zvedá vždy znovu paži s&#160;tím, že zničí <br/>můj život plný slabosti a&#160;strachu, <br/>a&#160;tiskne mne v&#160;tom prachu <br/>tak na lopatky, že se nevzchopím;<br/>jen moje duše beze slova křičí <br/>a&#160;všecka krev z&#160;mých žil se žene prudce <br/>do ztrápeného srdce, <br/>které ji volá, až jsem jako stín.<br/>Bodá mě v&#160;boku, že ten krutý klín <br/>cítím až u&#160;srdce, a&#160;napadá mě:<br/>„Zvedne-li to své rámě <br/>jen jednou ještě, budu po smrti <br/>dřív, nežli mě ta rána rozdrtí.“</p>
			<p class="MLP_verse_-0-12-">Kéž rozťala tak na dvě polovice <br/>i&#160;srdce té, jež moje srdce čtvrtí; <br/>pak bych se nebál smrti, <br/>do níž se ženu její krásou štván: <br/>ta lupička, ta zrádná vražednice <br/>zabíjí totiž ve dne jako v&#160;noci!<br/>Proč neštká bez pomoci <br/>pro mne v&#160;té výhni, v&#160;níž já pro ni štkám?<br/>To bych hned spustil křik: „Už běžím k&#160;vám!“ <br/>a&#160;s&#160;radostí jí do těch plavých vlasů, <br/>pro jejichž zlatou krásu <br/>a&#160;prstence tu přijdu o&#160;život, <br/>zabořil ruku, tentokrát snad vhod.</p>
			<p class="MLP_verse_-0-12-">A&#160;až bych popadl tu krásnou kštici, <br/>ty vrkoče, jež jsou můj bič a&#160;metla, <br/>hned za prvního světla, <br/>nepřestal bych si do tmy s&#160;nimi hrát; <br/>a&#160;jako medvěd, i&#160;když žertující, <br/>bych neměl špetku soucitu a&#160;něhy <br/>a&#160;za všecky ty šlehy <br/>bych se jim pomstil sto a&#160;tisíckrát.<br/>A&#160;do očí, jež pálí napořád <br/>mé srdce plné ran, bych hleděl zpříma <br/>a&#160;nepohnutě svýma <br/>za trest, že vždycky prchá, co má sil;<br/>a potom bych jí s&#160;láskou odpustil.</p>
			<p class="MLP_verse_-0-12-">Má kancóno, jdi rovnou za paní, <br/>jež mě tak ranila a&#160;jež mi brání <br/>v&#160;mém nejvroucnějším přání, <br/>a&#160;probodni jí srdce bolestí: <br/>vždyť pomstít se je pro každého ctí!</p>
			</div>
</body>
</html>