<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-3" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">Po napsání těchto veršů se domníval, že už bude mlčet, protože toho o&#160;sobě řekl dost. Pak se mu však naskytl námět, který byl tak vznešený, že se jím nemohl nezabývat</p>
			<p class="MLP_DOPIS_FAKE">Protože mnoho lidí pochopilo podle mé tváře tajemství mého srdce, znaly je i&#160;jisté paní, které se sešly ke společné zábavě, neboť každá z&#160;nich byla svědkem nějaké mé porážky; a&#160;když jsem šel pouhou náhodou kolem nich, jedna z&#160;těch šlechetných paní na mne zavolala. Paní, která na mne zavolala, hovořila velmi líbezně a&#160;já, jakmile jsem došel k&#160;nim a&#160;viděl, že má nejšlechetnější paní není s&#160;nimi, jsem je ubezpečen pozdravil a&#160;zeptal se, co si přejí. Bylo jich mnoho, některé se mezi sebou smály, jiné zase spolu hovořily a&#160;jedna z&#160;nich obrátila ke mně oči, oslovila mě jménem a&#160;řekla: „Proč vlastně miluješ svou paní, když nemůžeš snést její přítomnost? Řekni nám to, cíl takové lásky musí být dozajista velice zvláštní.“ A&#160;po těchto slovech se nejen jí, ale i&#160;všem ostatním rozhostilo ve tváři očekávání, co odpovím. A&#160;já jim řekl: „Paní mé, cílem mé lásky byl sám pozdrav té paní, kterou asi máte na mysli, neboť v&#160;něm tkví blaho, které je cílem všech mých přání. Že se jí však zlíbilo mi ho odepřít, přenesl můj pán, bůh Lásky, budiž mu za to dík, veškeré blaženství do toho, co mi už nikdo nemůže vzít.“ A&#160;tu začaly ty paní spolu hovořit a&#160;jejich slova promíšená vzdechy mi připadala, jako když občas vídáme padat déšť promíšený s&#160;krásným sněhem. Po chvíli, co tak spolu hovořily, řekla mi poznovu ta paní, která se mnou hovořila předtím: „Řekni nám, prosím tě, v&#160;čem je to tvoje blaho?“ A&#160;já jí odpověděl: „Ve chválách na mou paní.“ A&#160;tu mi řekla ta, co se mnou hovořila: „Kdybys mluvil pravdu, byl bys ty verše, které jsi složil, abys nám vylíčil své rozpoložení, napsal jiným způsobem.“ Když jsem ta slova uvážil, byl jsem málem zahanben, a&#160;tak jsem se s&#160;nimi rozloučil a&#160;cestou jsem si říkal: „Je-li takovým blahem chválit mou paní, proč jsem hovořil jinak?“ A&#160;rozhodl jsem se, že napříště budu psát vždy jen to, co bude k&#160;chvále mé nejšlechetnější paní; jak jsem však o&#160;tom znovu a&#160;znovu uvažoval, zdálo se mi, že to je pro mne příliš velký úkol, a&#160;proto jsem se neodvažoval do toho dát; a&#160;tak jsem se několik dní zmítal mezi touhou psát a&#160;strachem začít.</p>
			</div>
</body>
</html>