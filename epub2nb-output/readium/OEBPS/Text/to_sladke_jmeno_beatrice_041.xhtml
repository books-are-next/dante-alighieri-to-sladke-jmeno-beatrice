<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-3" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">Zanedlouho nato onemocněl sám a&#160;opatrován svou sestrou měl vidě­ní, jež se mělo co nejdřív naplnit</p>
			<p id="_idParaDest-35" class="MLP_VERSE_FAKE">Když ta tak mladičká a&#160;krásná paní <br/>seděla soucitná v&#160;mém pokojíku, <br/>tam, kde jsem volal Smrt už tolikrát, <br/>a&#160;viděla, jak pláču bez ustání, <br/>a&#160;slyšela, jak blouzním prostřed vzlyků, <br/>začala v&#160;obavách též naříkat.<br/>A&#160;když ji paní zaslechly tak štkát, <br/>všimly si také, co se děje ve mně, <br/>a&#160;odvedly ji jemně <br/>a&#160;pak se sběhly kolem mého lože. <br/>„Vzbuď se! Dost toho hoře!“ <br/>volaly na mne, abych přestal spát.<br/>A&#160;tu jsem zvolal jméno svojí paní <br/>a&#160;rázem přetrhl to divné zdání.</p>
			<p class="MLP_verse_-0-12-">Ale můj hlas, ten zněl tak usouženě <br/>a&#160;tak se lámal úzkostí a&#160;štkaním, <br/>že jsem jen já to jméno uslyšel; <br/>a&#160;protože to chtěla Láska ve mně, <br/>obrátil jsem se posléze k&#160;těm paním, <br/>třebaže jsem se studem celý rděl.<br/>Kdo by mě byl v&#160;té chvíli uviděl, <br/>pokládal by mě věru za mrtvého.<br/>„Ach běda, utěšme ho!“ <br/>útrpně jedna druhou pobádaly <br/>a&#160;stále se mne ptaly:<br/>„Co se ti zdálo, že ses celý chvěl?“<br/>A&#160;já, když se mi trochu ulevilo, <br/>těm paním řekl: „Poslyšte, co bylo!<br/>Dumal jsem o&#160;svém životě, tak vratkém, <br/>a&#160;když jsem viděl, s&#160;jakým prchá spěchem, <br/>začla mi Láska v&#160;srdci hořce štkát; <br/>neboť má duše se tak třásla zmatkem, <br/>že jsem si v&#160;duchu řekl s&#160;těžkým vzdechem: <br/>‚I moje paní zemře jedenkrát!‘<br/>A&#160;samou úzkostí, jíž jsem byl jat, <br/>jsem zavřel oči žalem obtěžkané;<br/>a tu se jako štvané <br/>rozprchly moje pomatené smysly <br/>a&#160;v&#160;poblouzněné mysli, <br/>jež nemohla už pravdu rozpoznat, <br/>jsem spatřil ženy s&#160;děsivými zraky, <br/>jak na mne křičí: ‚Zemřeš! Zemřeš taky!‘</p>
			<p class="MLP_verse_-0-12-">A&#160;pak jsem viděl v&#160;tom svém poblouznění <br/>takové věci, že jsem se chvěl bázní; <br/>zdálo se mi, jako bych někde stál <br/>a&#160;kolem mne šly rozcuchané ženy, <br/>ta plačící, ta plná běd a&#160;strázní, <br/>a&#160;jejich žal jak plamen spaloval.<br/>A&#160;mně se zdálo, že jsem viděl dál, <br/>jak slunce pohaslo a&#160;hvězdy vzplály, <br/>aby s&#160;ním zaplakaly, <br/>letící ptáci k&#160;zemi dopadali, <br/>hory se propadaly, <br/>a&#160;siný stín, jenž vyvstal opodál, <br/>chraptivě řekl: ‚Nevíš, co se stalo? <br/>Tvou krásnou paní si už nebe vzalo.‘</p>
			<p class="MLP_verse_-0-12-">A&#160;když jsem zvedl oči plné pláče, <br/>viděl jsem anděly se vracet vzhůru <br/>jako déšť many, který zkropil zem, <br/>a&#160;před nimi se vznášel bílý mráček <br/>a&#160;oni pěli: ,Sláva!‘ v&#160;jednom kůru, <br/>nic jiného, sic bych to řekl všem.<br/>A&#160;Láska řekla: ‚A&#160;teď pohleď sem, <br/>ať vidíš sám, že naše paní není.‘<br/>A&#160;já v&#160;tom poblouznění <br/>uviděl před sebou svou mrtvou paní, <br/>a&#160;jak jsem hleděl na ni, <br/>přišly ji ženy zastřít závojem; <br/>a&#160;vypadala vám tak odevzdaně, <br/>jako by říkala: ‚Jsem v&#160;míru Páně.‘</p>
			<p class="MLP_verse_-0-12-">A&#160;při pohledu na to odevzdání <br/>jsem odevzdaně přivítal své strasti <br/>a&#160;řekl: ,Smrti, teď tě budu ctít: <br/>protožes navštívila moji paní, <br/>musíš být šlechetná a&#160;plná slastí <br/>a&#160;místo zloby mít už se mnou cit! <br/>Jenom se podívej: tak toužím být <br/>co nejdřív tvůj, že jsem už mrtev zpola. <br/>Přijď, když tě srdce volá!‘<br/>A&#160;když vše bylo dokonáno, šel jsem <br/>a&#160;sotva osaměl jsem, <br/>vzhlédl jsem k&#160;výšinám, kde našla klid:<br/>‚Blažený, krásná duše, kdo tě vidí!‘ <br/>Vtom jsem se dík vám vrátil mezi lidi.“</p>
			</div>
</body>
</html>