<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>to_sladke_jmeno_beatrice-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="to_sladke_jmeno_beatrice-3" xml:lang="cs-CZ">
<div class="_idGenObjectStyleOverride-1"><p class="MLP_TEXT_BEZ1RADKU_I_NOVASTR_0_12">Jednoho dne však cestou kolem jasné řeky začala jeho ústa hovořit sama od sebe</p>
			<p id="_idParaDest-30" class="MLP_VERSE_FAKE">Mé paní, vy, jež Lásce rozumíte, <br/>chci pohovořit s&#160;vámi o&#160;své paní, <br/>ne abych dovršil snad chvály na ni, <br/>leč abych ulevil svým myšlenkám.<br/>Když myslím na ctnosti, jež má, jak víte, <br/>Láska se ve mně ozývá tak blaze, <br/>že kdybych neztrácel pak na odvaze, <br/>probouzel bych ji svými verši sám.<br/>Já se však nechci vzpínat k&#160;výšinám <br/>a&#160;potom s&#160;bázní klesnout do bědnosti: <br/>chci hovořit o&#160;její šlechetnosti <br/>jen ve vší skromnosti a&#160;jenom k&#160;vám, <br/>paní a&#160;dívky věrně milující, <br/>protože jiným o&#160;tom nelze říci.</p>
			<p class="MLP_verse_-0-12-">Andělé prosí Boha na výsosti <br/>a&#160;říkají: „Tam dole na té zemi <br/>je vidět zázrak skutkem učiněný <br/>tou vzácnou duší zářící až sem!“<br/>Nebesa, kterým chybí k&#160;úplnosti <br/>jedině ona, stále po ní ždají <br/>a&#160;s&#160;nimi prosí každý svatý v&#160;ráji:<br/>jedině Pán nás hájí proti všem.<br/>Hovoří o&#160;paní jat soucitem:<br/>„Sečkejte v&#160;klidu, moji milovaní, <br/>ať ještě prodlí podle mého přání <br/>u&#160;toho, kdo ji ztratí každým dnem <br/>a&#160;jednou řekne duším zatracených:<br/>Já viděl naději všech vyvolených!“<br/>V&#160;nejvyšším nebi touží po mé paní, <br/>tak veliká je síla jejích ctností.<br/>Každá, jež chce mít díl té šlechetnosti, <br/>nechať jde chvíli po ulici s&#160;ní, <br/>když zmrazuje a&#160;ničí na potkání <br/>ve špatných srdcích každé špatné hnutí: <br/>kdo snese pohled na ni bez pohnutí, <br/>buď zahyne, nebo se zušlechtí.<br/>A&#160;koho ona shledá hodným cti, <br/>aby k&#160;ní pohlédl, ten vychutnává, <br/>co blaženosti její pozdrav dává, <br/>a&#160;pokorně všem všechno odpustí.<br/>Leč její největší dar od Boha je, <br/>že kdo s&#160;ní promluví, ten dojde ráje.</p>
			<p class="MLP_verse_-0-12-">Láska se ptá: „Jak může smrtelnice <br/>mít v&#160;sobě tolik čistoty a&#160;krásy?“<br/>Pak na ni pohlédne a&#160;přísahá si, <br/>že v&#160;ní Bůh stvořil pro nás nový div. <br/>Svítí jak perla, ale o&#160;nic více, <br/>o&#160;nic míň nežli paní přináleží:<br/>je vzorem krásy, jímž se všechno měří, <br/>a&#160;lepší nezrodí svět jaktěživ.<br/>Ať už své oči stočí kamkoliv <br/>plameny lásky, které se z&#160;nich šíří, <br/>zraňují zraky toho, kdo k&#160;nim vzhlíží, <br/>a&#160;pronikají do srdce kdo dřív: <br/>má tolik lásky vykresleno v&#160;tváři, <br/>že žádný pohled nesnese tu záři.</p>
			<p class="MLP_verse_-0-12-">Vím, kancóno, až teď z&#160;mých rukou vyjdeš, <br/>navštívíš mnoho ušlechtilých paní; <br/>a&#160;proto mysli na své vychování, <br/>ty dcerko Lásky, proto poslechni <br/>a&#160;vždycky skromně pros, když někam přijdeš: <br/>„Kudy mám jít k&#160;té, k&#160;níž mě vychystali <br/>a&#160;k&#160;jejíž slávě jsou mé všecky chvály?“<br/>A&#160;neutrácej zbůhdarma své dny: <br/>nemeškej nikde mezi špatnými, <br/>a&#160;pokud můžeš, hlas se otevřeně <br/>jen ke dvornému muži nebo ženě <br/>a&#160;ti tě zavedou pak rovnou k&#160;ní.<br/>U&#160;paní najdeš Lásku nepochybně: <br/>popros ji místo mne, ať stojí při mně.</p>
			</div>
</body>
</html>