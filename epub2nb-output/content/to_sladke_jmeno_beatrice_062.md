---
title: ''
contentType: prose
---

<section>

_Náš básník však věděl, kam Forese míří, a oplatil útok útokem; vyčetl Biccimu jeho obžerství, pro něž ho později vsadí do Očistce_

</section>

<section>

Gordický uzel zadrhnou ti spíš  
ty tvoje koroptve, můj milý Bicci,  
ti tvoji skopci, co je pořád jíš  
a co tě taky za to brzy zničí.

_Nevezmeš-li včas nohy na ramena,  
dostanou tě co nejdřív za mříže;  
a nepomůže žádná tvoje změna,  
i kdyby ses už nedotk talíře._

</section>

<section>

_Slyšel jsem však, že ses dal na řemeslo,  
které jak známo vždycky dobře neslo,  
takže se zhojíš, není-li to lež,_

</section>

<section>

_a nemusíš se lekat upomínek  
a zahálky bez plných mís a sklínek;  
jenom ať nad tím jednou nezpláčeš._

</section>
