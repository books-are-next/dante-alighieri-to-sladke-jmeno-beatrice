---
title: ''
contentType: prose
---

V den prvního výročí její smrti kreslil ve vzpomínkách na ni anděla a napsal o tom sonet, který měl dva začátky; ten první zněl:

V myšlenkách se mi znovu objevila  
má paní, kterou povolal už Pán  
za to, jak byla ctná a ušlechtilá,  
do nebes, kde má Maria svůj stan.

A druhý začátek zní:

> V myšlenkách se mi znovu objevila  
> má paní, pro niž Láskou štkám,  
> právě když vás svou mocí přinutila  
> se podívat, čím se to zabývám.

> A když ji Láska ucítila ve mně,  
> procitla v srdci dávno zdrceném  
> a vyhnala hned všechny vzdechy ze mne,  
> takže se s pláčem rozletěly ven.

> S pláčem a nářkem draly se z mé hrudi  
> a zněly hlasem, jenž tak často budí  
> bolestné slzy v smutných očích mých;

> Nejtíž se ale prodíraly steny,  
> jež naříkaly: „Duchu urozený,  
> už je to rok, co meškáš v nebesích.“
