---
title: ''
contentType: prose
---

<section>

_Chybovaly vždy znovu: jednou byly příčinou vzdechů proto, že ne­viděly, jindy zas proto, že viděly_

</section>

<section>

Spatřil jsem jednou vínek,  
pro který mě teď plní  
každý květ povzdechem.

_A spatřil jsem jej, paní moje,  
když jsem se jednou na vás díval  
a ve stínu těch krásných květů  
se bůžek lásky skromně skrýval  
a tichým hlasem zpíval:  
„Kdo jednou lásku shlédne,  
musí ji chválit všem.“_

</section>

<section>

_Až jednou přijdu mezi lidi,  
aby to milá uslyšela,  
povím, že Fioreta teď nosí  
vínek z mých vzdechů kolem čela.  
Jak by však nezpyšněla,  
když jí i sama Láska  
dává svůj diadém._

</section>

<section>

_Kdyby vám někdy někdo zpíval  
tuto mou píseň, jak ji svila  
hrstka mých nových slov a květů,  
přivítejte ji, moje milá,  
i když se přizdobila,  
aby co nejlíp zněla,  
tím starým nápěvem._

</section>
