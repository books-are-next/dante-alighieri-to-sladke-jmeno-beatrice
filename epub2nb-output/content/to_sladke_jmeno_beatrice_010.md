---
title: ''
contentType: prose
---

Chybovaly vždy znovu: jednou byly příčinou vzdechů proto, že ne­viděly, jindy zas proto, že viděly

Spatřil jsem jednou vínek,  
pro který mě teď plní  
každý květ povzdechem.

> A spatřil jsem jej, paní moje,  
> když jsem se jednou na vás díval  
> a ve stínu těch krásných květů  
> se bůžek lásky skromně skrýval  
> a tichým hlasem zpíval:  
> „Kdo jednou lásku shlédne,  
> musí ji chválit všem.“

> Až jednou přijdu mezi lidi,  
> aby to milá uslyšela,  
> povím, že Fioreta teď nosí  
> vínek z mých vzdechů kolem čela.  
> Jak by však nezpyšněla,  
> když jí i sama Láska  
> dává svůj diadém.

> Kdyby vám někdy někdo zpíval  
> tuto mou píseň, jak ji svila  
> hrstka mých nových slov a květů,  
> přivítejte ji, moje milá,  
> i když se přizdobila,  
> aby co nejlíp zněla,  
> tím starým nápěvem.
