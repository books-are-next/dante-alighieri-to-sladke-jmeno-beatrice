---
title: ''
contentType: poetry
---

<section>

_A jeho oči v tom začaly nacházet takové zalíbení, až je srdce obvinilo ze zrady_

</section>

<section>

„Ty proudy slz, v nichž jste se utápěly,  
ó vy mé oči, tolik dlouhých let,  
ty přiměly i jiné zaslzet  
v soucitu se mnou, jak jste samy zřely.

_Vy byste však už zapomněly brzy,  
kdybych já dovedlo tak zrazovat  
a nevzpomínalo vám napořád  
tu, pro kterou jste prolévaly slzy._

</section>

<section>

_Ta vrtkavost mě plní obavami,  
takže mám strach, co učiní teď s vámi  
tvář jedné paní, jež vám hledí vstříc._

</section>

<section>

_Nesmíte nikdy, leda v umírání  
zde zapomenout na svou mrtvou paní!“  
Tak hovoří mé srdce vzdychajíc._

</section>
