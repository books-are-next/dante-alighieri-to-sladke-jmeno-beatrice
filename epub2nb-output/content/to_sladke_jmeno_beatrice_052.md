---
title: ''
contentType: prose
---

A jeho oči v tom začaly nacházet takové zalíbení, až je srdce obvinilo ze zrady

„Ty proudy slz, v nichž jste se utápěly,  
ó vy mé oči, tolik dlouhých let,  
ty přiměly i jiné zaslzet  
v soucitu se mnou, jak jste samy zřely.

> Vy byste však už zapomněly brzy,  
> kdybych já dovedlo tak zrazovat  
> a nevzpomínalo vám napořád  
> tu, pro kterou jste prolévaly slzy.

> Ta vrtkavost mě plní obavami,  
> takže mám strach, co učiní teď s vámi  
> tvář jedné paní, jež vám hledí vstříc.

> Nesmíte nikdy, leda v umírání  
> zde zapomenout na svou mrtvou paní!“  
> Tak hovoří mé srdce vzdychajíc.
