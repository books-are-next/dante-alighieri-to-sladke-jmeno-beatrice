---
title: ''
contentType: prose
---

<section>

_Neboť jeho lásku k ní prostupovala od počátku nejtrpčí předtucha_

</section>

<section>

Zavítal ke mně jednoho dne Žal  
a řekl mi: „Teď budu chvíli s tebou!“  
a jeho druhy, které vedl s sebou,  
byly Hněv a Strast, jak jsem rozpoznal.

_A já mu řekl: „Jdi, pryč ode mne!“  
a on mi na to pyšně odpověděl,  
a jak tak mluvil a já jenom hleděl,  
spatřil jsem náhle Lásku, jak k nám jde_

</section>

<section>

_a jak se celá černě přioděla  
a jak si stáhla klobouk do půl čela  
a jak si v hoři slzy utírá._

</section>

<section>

_A já jí řekl: „Co je, nešťastnice?“  
a ona řekla: „Jak mám nesoužit se,  
bratříčku, když nám paní umírá?“_

</section>
