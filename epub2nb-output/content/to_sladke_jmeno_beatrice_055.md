---
title: ''
contentType: prose
---

A tak se stalo, že se pláč už dávno utišený ozval poznovu a odplavil ty marné touhy nadobro

  

Běda, z těch dum, jež srdce v sobě skrývá,  
se rodí tolik vzdechů každou chvíli,  
že udolaný zrak už nemá síly  
zvednout se k tomu, kdo se na něj dívá.

_Má už jen touhu jediného druhu:  
plakat a dávat najevo, jak strádá;  
a za ten pláč naň Láska často vkládá  
korunu martýrů — pár rudých kruhů._

_A v srdci zas ty dumy a ty vzdechy  
budí vždy tolik žalu bez útěchy,  
že to v něm Lásku bez milosti drtí:_

_vždyť mají bědné v sobě do skonání  
vepsáno sladké jméno naší paní  
a celou řadu slok o její smrti._
