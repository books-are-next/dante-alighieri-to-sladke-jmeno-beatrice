---
title: ''
contentType: prose
---

<section>

_Byl jedním z těch, kteří píší, co jim vnuká Láska, a hned ve svých prvních verších zve své přátele Guida Cavalcantiho a Lapa Gianniho k věčné plavbě za ní; ale paní, o které mluví, není Beatrice_

</section>

<section>

Kdyby tak, Guido, někdo znenadání  
přenesl kouzlem tebe, Lapa, mne,  
na loď, jež brázdí vody mořských plání  
pod každým větrem, jak si přejeme,

_pak by se věru žádné nepohodě  
nás nepodařilo už rozdělit:  
spíš naopak bychom si v družné shodě  
ještě víc přáli dál tak spolu žít._

</section>

<section>

_A kdyby tam ten kouzelník chtěl s námi  
přenést i vaše milované paní  
a s nimi tu, k níž vzhlížím celý čas,_

</section>

<section>

_o lásce bychom s nimi rozmlouvali,  
a jsem si jist, že by se radovaly,  
tak jako by to těšilo i nás._

</section>
