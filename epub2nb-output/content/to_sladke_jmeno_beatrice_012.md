---
title: ''
contentType: prose
---

A přitom nezbývalo než se jí vzdát na milost nemilost

Do vašich rukou, šlechetná má paní,  
poroučím ducha, který prchá z těla  
tak sklíčený, že nad ním zaslzela  
i sama Láska, jež ho popohání.

> Vy jste ho vydala všanc její moci  
> tak, že už neměl sílu odpoutat se,  
> a jenom volal: „Co chceš ty, můj vládce,  
> to i já sám si přeji dnem i nocí!“

> Vím, že vás vždycky každý přehmat soužil,  
> a proto smrt, kterou jsem nezasloužil,  
> tím palčivěji na mé srdce buší.

> A tak, má paní, dokud žiji ještě,  
> aspoň mé oči ochotněji těšte,  
> ať umřu s pokojem a mírem v duši.
