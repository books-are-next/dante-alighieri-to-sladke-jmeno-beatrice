---
title: ''
contentType: prose
---

<section>

_V tu dobu si jeho hoře povšimla jistá šlechetná paní, jejíž tvář byla plná soucitu_

</section>

<section>

Mé oči viděly, co slitování  
jste měla v tváři, když jsem vzhlédl k vám  
a vy jste hleděla, jak vypadám  
od toho hoře takřka bez ustání.

_A tu jsem pochopil, že přemýšlíte,  
proč je můj život chmurný jako mrak,  
a lekl jsem se, aby vám můj zrak  
nezradil bědy v hloubi duše skryté._

</section>

<section>

_A tak jsem od vás raději zas šel:  
ta vaše tvář, ta mě tak rozechvěla,  
že jsem už cítil, jak mě slzy tlačí._

</section>

<section>

_A v duchu jsem si smutně pověděl:  
„Ta krásná paní bezpochyby měla  
v sobě touž Lásku, pro niž chodím v pláči.“_

</section>
