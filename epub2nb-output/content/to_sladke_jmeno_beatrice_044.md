---
title: ''
contentType: poetry
---

<section>

_A její krása krášlila nejen ji, ale i každého, kdo kráčel po jejím boku_

</section>

<section>

Kdo vidí jít mou paní vprostřed jiných,  
ten vidí vrchol všeho blaženství;  
a všechny ty, co mohou kráčet s ní,  
děkují Bohu za to dobrodiní.

_A její krása je tak plná ctnosti,  
že neprobouzí závist druhých žen,  
protože s ní jde každý přioděn  
jen láskou, věrností a šlechetností._

</section>

<section>

_Tváří v tvář jí se všechno skromně sklání,  
leč její krása nezáří jen na ní  
a šlechtí také všecky ostatní._

</section>

<section>

_A všechno u ní je tak urozené,  
že nikdo, kdo se na ni rozpomene,  
nemůže nevzdychat hned láskou k ní._

</section>
