---
title: ''
contentType: poetry
---

<section>

_Zároveň však zatoužil napsat k chvále své nejšlechetnější paní něco o tom, jak v každém probouzí lásku_

</section>

<section>

Lásku má ve svých očích paní,  
a proto krášlí všechno, nač se dívá;  
kamkoli vkročí, každý hledí za ní  
a její pozdrav srdce rozechvívá —

_leč tak, že člověk celý bledý vzdychá  
a kloní pro své nedostatky hlavu,  
protože před ní prchá hněv i pýcha:  
pomozte, paní, vzdát jí čest a slávu._

</section>

<section>

_Jen samou slast, jen pokoru vždy cítí  
v srdci ten, kdo ji slyší hovořiti —  
a šťastný, kdo ji první spatřit směl._

</section>

<section>

_Leč jaká je, když k rtům jí úsměv sletí,  
to nelze říci ani domysleti,  
takový div svět dosud neviděl._

</section>
