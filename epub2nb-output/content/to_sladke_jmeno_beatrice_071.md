---
title: ''
contentType: prose
---

<section>

_A když se jednou Cino ptal, zda je možná nová láska, když stará dohasne, připomněl si znovu své první setkání s tímto mocným božstvem_

</section>

<section>

Protože jsem byl s Láskou bez ustání  
od chvíle, kdy mi bylo devět let,  
vím, jak rve uzdou, jak štve ostruhami  
a co je pod ní radostí i běd.

_Chtít stavět ctnost či rozum proti tomu  
je totéž jako zvonit za bouře  
a rozhánět tím mračna plná hromů,  
která se srazila tam nahoře._

</section>

<section>

_V kruhu, jejž tvoří její aréna,  
byla přec vůle vždycky ztracena  
a rozvaha se tomu marně vzpírá._

</section>

<section>

_Proto nás může tak štvát bez konce,  
a ať je nové blaho, jaké chce,  
musíme za ním, když to staré zmírá._

</section>
