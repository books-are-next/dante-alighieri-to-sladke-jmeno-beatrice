---
title: ''
contentType: prose
---

Před jinými se ten vroucí cit skrývat dal; jemu samému však nepřál klid nikde

Štěkání psů a halekání lovců,  
běh zajíců a pokřik náhončích,  
pouštění chrtů do polí a lích  
a toulky krajinou těch krásných kopců

> znamená jistě velké potěšení  
> pro srdce prosté snah a úvazků.  
> Jenže já přitom myslím na lásku  
> a pak mě souží jedno pomyšlení,

> pak si vždy znovu říkám s výčitkami:  
> „Hle, jaké je to srdce vrtkavé,  
> když dává přednost drsné zábavě

> před společností láskyplných paní!“  
> A z obav, že to Láska uslyší,  
> mne jímá stud a tíha na duši.
