---
title: ''
contentType: prose
---

Když pak v tu dobu zemřel otec nejšlechetnější paní Beatrice, ptal se zarmouceně žen, které šly z domu smutku

Vy , které jdete odevzdaně kolem  
a samým žalem oči klopíte,  
kde jste to byly, že teď chodíte,  
jako když máte soucit s něčím bolem?

> Viděly jste snad naši vzácnou paní,  
> jak v očích Lásku pláčem utápí?  
> Povězte mi to, co už srdce ví,  
> když vás tu vidím bez nejmenší hany.

> A jdete-li z té smutné podívané,  
> postůjte chvíli se mou, paní mé,  
> a netajte mi, co se tam s ní děje.

> Když vás tak vidím, jak jste uplakané,  
> jak odtud jdete celé ztrápené,  
> už jenom z toho se mi srdce chvěje.
