---
title: ''
contentType: prose
---

A aby zakryl svůj pravý cit, předstíral lásku k jiné šlechetné paní; když však ta krásná záštita musila po čase odejít, sklíčilo ho to víc, než se nadál

  

Vy , co se cestou lásky ubíráte,  
pohleďte, jestli znáte  
srdce, jež musí tolik vytrpět;  
a jestli mi jen trochu sluchu dáte,  
pak sami uhlídáte,  
že jsem teď domov, cíl i zdroj všech běd.

_Láska mi dřív — jen ze své šlechetnosti,  
ne pro mé skrovné ctnosti —  
dávala prožít tolik sladkých chvil,  
že si už lidé — bývalo jich dosti —  
šeptali zvědavostí:  
„Čím si to všechno blaho zasloužil?“_

_Teď jsem však ztratil jistotu a klid,  
kterou mi dával poklad lásky stále:  
zchudl jsem nenadále  
tak, že se málem bojím promluvit._

_A tak to tedy dělám jako ten,  
kdo ze studu svou bídu raděj tají:  
mé rty se usmívají,  
zatímco srdce souží stesk a sten._
