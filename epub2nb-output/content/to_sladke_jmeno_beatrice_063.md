---
title: ''
contentType: prose
---

V Očistci budou oba mluvit přátelsky; tentokrát však Bicci přebil výtku z obžerství obviněním z příživnictví

Než začneš říkat, co je ten či ten,  
jdi a vrať sám, cos pobral v chudobinci,  
protože letos jeho dobrodinci  
zplakali nad tím, jak je vymeten.

A když tak znáš to naše žebráctví,  
proč po nás pořád chceš ty milodary  
a nosíš od nás v plných nůších dary,  
z kterých jsi živ, to přece každý ví.

Ale to všechno můžeš nakonec,  
jen dokud jsou tvá sestra s bratrem živi  
a nežebráš jak tvůj strýc o kus skývy.

Jednou však skončíš v chudobinci přec,  
a už tě vidím, jak tam sedíš v síni  
a v hazuce jíš z mísy s ostatními.
