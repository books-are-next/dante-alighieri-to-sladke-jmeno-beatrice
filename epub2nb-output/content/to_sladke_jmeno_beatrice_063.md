---
title: ''
contentType: poetry
---

<section>

_V Očistci budou oba mluvit přátelsky; tentokrát však Bicci přebil výtku z obžerství obviněním z příživnictví_

</section>

<section>

_Než začneš říkat, co je ten či ten,  
jdi a vrať sám, cos pobral v chudobinci,  
protože letos jeho dobrodinci  
zplakali nad tím, jak je vymeten._

_A když tak znáš to naše žebráctví,  
proč po nás pořád chceš ty milodary  
a nosíš od nás v plných nůších dary,  
z kterých jsi živ, to přece každý ví._

</section>

<section>

_Ale to všechno můžeš nakonec,  
jen dokud jsou tvá sestra s bratrem živi  
a nežebráš jak tvůj strýc o kus skývy._

</section>

<section>

_Jednou však skončíš v chudobinci přec,  
a už tě vidím, jak tam sedíš v síni  
a v hazuce jíš z mísy s ostatními._

</section>
