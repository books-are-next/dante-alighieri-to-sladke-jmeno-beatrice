---
title: ''
contentType: prose
---

Ale ani srdce samo neodolalo myšlenkám na lásku, jež je každou chvíli navštěvovaly

  

Chodívá ke mně návštěvou co chvíle  
šlechetná myšlenka, jež patří vám  
a hovoří vždy o lásce tak mile,  
že srdce přitaká těm myšlenkám.

_Duše se ptá: „Kdo to jen může být,  
že nosí tolik útěch naší mysli  
a že svou mocí může způsobit,  
že na nic jiného už nepomyslí?“_

_A srdce říká: „Duše moje milá,  
to je jen nový cit a jeho přání,  
o kterých se mnou chodí hovořit:_

_a jeho život, jeho celá síla  
má svůj zdroj v očích cituplné paní,  
které ta naše muka vzala klid.“_
