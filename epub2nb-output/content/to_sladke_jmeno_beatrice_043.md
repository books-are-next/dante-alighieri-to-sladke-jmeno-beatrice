---
title: ''
contentType: prose
---

Její příchod a její pozdrav připadal všem jako div ze samého nebe

Tak šlechetná, tak ctnostná vždy má paní  
připadá všem, jež při setkání zdraví,  
že rty už v bázni slovo nevypraví  
a zrak se neodváží vzhlédnout na ni.

> A kráčí, i když slyší chválit sebe,  
> v pokoru dobrotivě přioděna  
> a připadá všem jako div, jak žena,  
> jež sestoupila ze samého nebe.

> Každému, kdo se na tu krásu dívá,  
> očima k srdci neustále splývá  
> slast, kterou chápe jen ten, kdo ji zná.

> A z jejích úst vždy jako když se line  
> dech plný lásky, který s něhou plyne  
> k duši a říká: „Vzdychej, ubohá!“
