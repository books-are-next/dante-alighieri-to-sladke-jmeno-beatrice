---
title: ''
contentType: poetry
---

<section>

_Když se ho potom jeden z přátel zeptal, co je to láska, odpověděl slovy svého učitele Guida Guinizelliho_

</section>

<section>

Láska a srdce v prsou šlechetného  
jsou jedna věc, jak už to Básník řek,  
a proto není jedno bez druhého:  
může být mysl bez svých myšlenek?

_V milostné chvíli příroda je stvoří,  
Lásku co Pána, srdce coby dům,  
kde se pak ona jako ve svém loži  
oddává krátce nebo déle snům._

</section>

<section>

_Jen se však zjeví krásná, moudrá paní  
a oči ulpí s potěšením na ní,  
srdce hned zatouží tu krásu mít._

</section>

<section>

_A tato touha je tak dlouze jímá,  
až probudí i Lásku, která dřímá;  
a v ženě budí řádný muž týž cit._

</section>
