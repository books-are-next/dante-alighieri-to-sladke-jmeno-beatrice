---
title: ''
contentType: prose
---

Když se ho potom jeden z přátel zeptal, co je to láska, odpověděl slovy svého učitele Guida Guinizelliho

Láska a srdce v prsou šlechetného  
jsou jedna věc, jak už to Básník řek,  
a proto není jedno bez druhého:  
může být mysl bez svých myšlenek?

> V milostné chvíli příroda je stvoří,  
> Lásku co Pána, srdce coby dům,  
> kde se pak ona jako ve svém loži  
> oddává krátce nebo déle snům.

> Jen se však zjeví krásná, moudrá paní  
> a oči ulpí s potěšením na ní,  
> srdce hned zatouží tu krásu mít.

> A tato touha je tak dlouze jímá,  
> až probudí i Lásku, která dřímá;  
> a v ženě budí řádný muž týž cit.
