---
title: ''
contentType: prose
---

A tento soucit mu připomínal nejšlechetnější Beatrici, a tak se nemohl ubránit, aby tu paní nevyhledával

  

Dosud jsem nikdy neviděl tvář paní,  
jež by tak zázračně se zalila  
láskou či lítostí, když spatřila  
v šlechetných očích úsměv nebo štkaní,

_jako ta vaše, jakmile se stočí  
k mé bědné postavě, když přijdu k vám;  
a tak mě nutíte vždy k vzpomínkám,  
z nichž se mi málem srdce nerozskočí._

_A neudržím oči žalem zryté,  
aby vás nehledaly tolikrát  
jen proto, že si touží poplakat;_

_a vy tu touhu ještě násobíte,  
takže se v ní stráví co nevidět;  
před vámi nesvedou však zaslzet._
