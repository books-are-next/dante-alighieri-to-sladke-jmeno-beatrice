---
title: ''
contentType: prose
---

<section>

_A náš básník odpověděl ještě silnějším tónem: Bicci je podle něho hotový lupič jako všichni z jeho rodu_

</section>

<section>

Bicci, ty synu ani nevím koho —  
to bych se musel pozeptat tvé matky —,  
tys prohnal teřichem tak velké statky,  
žes nemohl to nebrat u někoho.

_A proto taky každý, jen tě spatří,  
dává hned pozor na měšec a říká:  
„Tadyhleten s tou tváří loupežníka  
je na mou duši lapka jak se patří.“_

</section>

<section>

_A příbuzní, ač náležíte k sobě  
jak Josef s Kristem, nespí kvůli tobě  
ve strachu, abys nebyl přistižen,_

</section>

<section>

_zatímco bratři a ty jako prvý  
hýříte za lup, jak to máte v krvi,  
daleko od lože svých vlastních žen._

</section>
