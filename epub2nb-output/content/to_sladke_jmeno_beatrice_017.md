---
title: ''
contentType: prose
---

V takových chvílích pomáhaly jen tiché rozhovory s Láskou

  

Ach, pojď si, Lásko, popovídat chvíli  
a zbav mě hoře, jež mám z přemítání;  
a abychom se oba potěšili,  
povídejme si o své krásné paní.

_Takový oddech tiší všechny žaly  
a i ta cesta bude o to kratší;  
když poslouchám či říkám na ni chvály,  
připadá mi můj návrat čím dál sladší._

_Tak začni, Lásko, chop se svého díla,  
vždyť proto přec ses ke mně připojila  
a proto mne provázíš napořád_

_buď z laskavosti nebo slitování:  
já sám se vzdal už myšlenek i přání  
a cítím jenom touhu naslouchat._
