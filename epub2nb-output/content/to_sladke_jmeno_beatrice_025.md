---
title: ''
contentType: prose
---

Když procitl, napsal o tom všem přátelům; ale kdo byla ta nejšlechet­nější paní, to neprozradil

Ve jménu Lásky, jejich pána, zdravím  
šlechetná srdce, vroucí duše všech,  
kdo budou číst, co v těchto verších pravím,  
a napíší mi o tom v dopisech.

> Třetina noci, doby, kdy nám září  
> zástupy hvězd, už byla u konce,  
> když ke mně slét bůh Lásky s tou svou tváří,  
> která mne leká v pouhé vzpomínce.

> Zdál se mít radost, držel v jedné ruce  
> mé srdce žhoucí a měl v pažích ji,  
> mou paní spící v jemném závoji.

> Potom ji vzbudil, podal jí to srdce  
> a ona z něho pojedla, jak chtěl:  
> nato on zaplakal a odletěl.
