---
title: ''
contentType: prose
---

<section>

_Když procitl, napsal o tom všem přátelům; ale kdo byla ta nejšlechet­nější paní, to neprozradil_

</section>

<section>

Ve jménu Lásky, jejich pána, zdravím  
šlechetná srdce, vroucí duše všech,  
kdo budou číst, co v těchto verších pravím,  
a napíší mi o tom v dopisech.

_Třetina noci, doby, kdy nám září  
zástupy hvězd, už byla u konce,  
když ke mně slét bůh Lásky s tou svou tváří,  
která mne leká v pouhé vzpomínce._

</section>

<section>

_Zdál se mít radost, držel v jedné ruce  
mé srdce žhoucí a měl v pažích ji,  
mou paní spící v jemném závoji._

</section>

<section>

_Potom ji vzbudil, podal jí to srdce  
a ona z něho pojedla, jak chtěl:  
nato on zaplakal a odletěl._

</section>
