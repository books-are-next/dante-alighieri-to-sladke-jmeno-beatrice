---
title: ''
contentType: prose
---

Neboť ona už jen svou přítomností měnila celý svět v učiněný div

  

Z očí mé paní sálá tolik jasu,  
že kde se objeví, tam přiodívá svět  
v tak velikou a nevídanou krásu,  
že se to nedá ani povědět.

_Mne však ta záře plní především  
takovým strachem, že se celý chvěji  
a říkám si: „Už se k ní nevrátím!“  
Jakmile ale trochu pookřeji,_

_spěchám zas tam, kde začaly mé strázně,  
a povzbuzuji oči plné bázně,  
které už okusily její moc;_

_a jen tam přijdu, znovu klopím zraky  
a touha, jež je vedla, hasne taky:  
kdy mi už, Lásko, přijdeš na pomoc!_
