---
title: ''
contentType: prose
---

<section>

_Stalo se pak, že se mu na cestách zjevil bůh Lásky a vrátil mu jeho srdce od paní, jež byla jeho záštitou, s tím, aby si našel jinou_

</section>

<section>

Když jsem jel tuhle cestou vprostřed polí,  
smuten, že musím jinam, než bych rád,  
spatřil jsem náhle boha Lásky stát  
před sebou s pláštěm poutníka a holí.

_Zdál se tak ubohý a usoužený,  
jako by přišel o všechno, co měl,  
a jenom vzdychal, jenom smutně šel  
a klopil hlavu před pohledy k zemi._

</section>

<section>

_Sotva mě spatřil, oslovil mě hned  
a pak mi pověděl: „Jdu z velké dáli,  
kde jsem tvé srdce držel celý čas._

</section>

<section>

_Teď služte jiné, tady je máš zpět!“  
A mne ty jeho zvěsti zaujaly  
tak, že teď nevím sám, jak zmizel zas._

</section>
