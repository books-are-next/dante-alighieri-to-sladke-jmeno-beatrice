<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="DOSLOV">
    <meta name="apple-mobile-web-app-capable" content="yes">
    <title>DOSLOV</title>
    <link rel="stylesheet" href="./style/style.min.css" media="screen" integrity="sha256-6ZaiOLN71sSrC/80Kgr7aO/pBtJykD4W8auQKUiyqs4=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#C84878">
    <meta name="application-name" content="Dante Alighieri: To sladké jméno Beatrice">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="To sladké jméno Beatrice">
    <meta property="og:title" content="To sladké jméno Beatrice">
    <meta property="og:type" content="book">
    <meta property="og:book:author" content="Dante Alighieri">
    <meta property="twitter:title" content="Dante Alighieri: To sladké jméno Beatrice">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./to_sladke_jmeno_beatrice_076.html">
    <link rel="next" href="./about.html">
    <meta name="nb-order" content="73">
    <link rel="self" href="to_sladke_jmeno_beatrice_077.html">
    <meta name="nb-identifier" content="alighieri-to-sladke-jmeno-beatrice-2737010">
    <meta name="nb-role" content="chapter">
  </head>
  <body class="content-poetry nb-role-chapter nb-custom-style" data-nb-words="2871" data-nb-chars="18036">
    <nav role="doc-toc">
      <ul class="plain section">
        <li><a href="to_sladke_jmeno_beatrice_005.html">I. První básně</a></li>
        <li><a href="to_sladke_jmeno_beatrice_023.html">II. Básně z nového života</a></li>
        <li><a href="to_sladke_jmeno_beatrice_059.html">III. Další básně</a></li>
        <li><a href="to_sladke_jmeno_beatrice_077.html">Doslov</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./to_sladke_jmeno_beatrice_076.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">DOSLOV</span></h1>
        <section>
          <p class="chunk" data-nb-ref-number="2" data-nb-words="3" data-nb-chars="23"><span class="idea" data-nb-ref-number="2" id="idea2" data-nb-words="3" data-nb-chars="23"><em>Památce Josefa Lederera</em></span></p>
          <p class="chunk" data-nb-ref-number="3" data-nb-words="123" data-nb-chars="796"><span class="idea" data-nb-ref-number="3" id="idea3" data-nb-words="123" data-nb-chars="796">Po&nbsp;všem, co&nbsp;se&nbsp;dělo za&nbsp;poslední světové války na&nbsp;bojištích, v&nbsp;zázemí, ale především v&nbsp;koncentračních a&nbsp;vyhlazovacích táborech, si&nbsp;Theodor Adorno položil otázku, je-li poezie nadále ještě možná. V&nbsp;podstatě tím jen do&nbsp;krajnosti vyhrotil v&nbsp;nové situaci starou stále se&nbsp;vracející otázku po&nbsp;smyslu a&nbsp;oprávněnosti té&nbsp;zvláštní činnosti, kterou je&nbsp;básnictví provázející člověka od&nbsp;nepaměti bez jakéhokoli viditelného, prokazatelného užitku. Tuto okolnost si&nbsp;německý filozof jistě uvědomoval; to&nbsp;hlavní však tehdy vědět nemohl: že&nbsp;jedna z&nbsp;nejzávažnějších odpovědí na&nbsp;jeho skeptickou otázku byla dána, ještě než ji&nbsp;vyslovil, a&nbsp;že se&nbsp;ta&nbsp;odpověď zrodila v&nbsp;místech, která se&nbsp;zdála&nbsp;– nepochybně i&nbsp;jemu samému&nbsp;– na&nbsp;první pohled nejpádnějším dokladem nicotnosti básnického slova tváří v&nbsp;tvář hrůzám našeho světa.</span></p>
          <p class="chunk" data-nb-ref-number="4" data-nb-words="142" data-nb-chars="912"><span class="idea" data-nb-ref-number="4" id="idea4" data-nb-words="142" data-nb-chars="912">Tou odpovědí je&nbsp;jedna z&nbsp;kapitol knihy, která vznikla v&nbsp;Osvětimi, i&nbsp;když ji&nbsp;její autor Primo Levi mohl písemně zaznamenat teprve po&nbsp;strastiplném návratu domů, do&nbsp;Itálie, do&nbsp;rodného Turína. Připomínat význam jeho knihy <em>Je-li toto člověk</em> není dnes už&nbsp;zapotřebí; po&nbsp;několika letech neporozumění se&nbsp;dočkala uznání v&nbsp;celém světě. Co&nbsp;však zasluhuje přece jen zvláštní připomínku, je&nbsp;Leviho zkušenost, kterou udělal v&nbsp;extrémních podmínkách vyhlazovacího tábora právě s&nbsp;poezií. V&nbsp;připomenuté knize tomu věnoval celou jednu kapitolu nazvanou <em>Zpěv o&nbsp;Odysseovi</em>; a&nbsp;toto jeho svědectví je&nbsp;o&nbsp;to pozoruhodnější, že&nbsp;je&nbsp;podal člověk, který tehdy v&nbsp;sobě neměl nic z&nbsp;literáta, nebyl poznamenán spisovatelskou zaujatostí, a&nbsp;pokud něco věděl o&nbsp;poezii, byly to&nbsp;jen běžné znalosti středoškoláka, který po&nbsp;studiích pracoval jako chemik, což mu&nbsp;nakonec jako „odborníkovi“ pomohlo přežít <em>lágr</em>, kam byl z&nbsp;rasových důvodů odvlečen roku 1944.</span></p>
          <p class="chunk" data-nb-ref-number="5" data-nb-words="152" data-nb-chars="901"><span class="idea" data-nb-ref-number="5" id="idea5" data-nb-words="152" data-nb-chars="901">Odysseus, kterého Levi připomíná, není ovšem ten zchytralý hrdina trojské války, jehož příběhy opěvuje Homér. Je&nbsp;to&nbsp;člověk faustovsky žíznící po&nbsp;poznání do&nbsp;té&nbsp;míry, že&nbsp;ke&nbsp;konci svého dlouhého bloudění Středozemím dá&nbsp;před návratem na&nbsp;Ithaku přednost výpravě na&nbsp;širý oceán, i&nbsp;když to&nbsp;pro něho i&nbsp;jeho druhy znamená posléze zkázu. Tak ho&nbsp;aspoň líčí v&nbsp;jednom z&nbsp;nejpůsobivějších zpěvů Pekla Dante Alighieri, na&nbsp;něhož přišla řeč, když Levi začal v&nbsp;Osvětimi svého mladého přítele a&nbsp;spoluvězně Alsasana Jeana učit italsky a&nbsp;při hledání vhodných příkladů si&nbsp;bůhvíproč vzpomněl právě na&nbsp;tuto pasáž z&nbsp;<em>Božské komedie</em>. Vybavoval si&nbsp;z&nbsp;ní v&nbsp;paměti pracně už&nbsp;jen zlomky, ale to&nbsp;nejdůležitější místo si&nbsp;pamatoval dobře. Je&nbsp;to&nbsp;těch několik veršů, v&nbsp;nichž Dantův Odysseus zve své druhy k&nbsp;plavbě za&nbsp;sluncem, do&nbsp;neznáma, „tam, kde už&nbsp;nejsou lidé“, a&nbsp;vyzývá je, aby pamatovali, kdo jsou a&nbsp;v&nbsp;čem je&nbsp;jejich důstojnost, protože</span></p>
        </section>
        <section>
          <p class="chunk" data-nb-ref-number="6" data-nb-words="13" data-nb-chars="64"><em><span class="idea" data-nb-ref-number="6" id="idea6" data-nb-words="7" data-nb-chars="34">člověk tu&nbsp;není, aby žil jak zvíře,<br></span>
<span class="idea" data-nb-ref-number="7" id="idea7" data-nb-words="6" data-nb-chars="30">leč aby hledal čest a&nbsp;poznání…</span></em></p>
        </section>
        <section>
          <p class="chunk" data-nb-ref-number="7" data-nb-words="54" data-nb-chars="317"><span class="idea" data-nb-ref-number="8" id="idea8" data-nb-words="54" data-nb-chars="317">Když tenkrát Levi tyhle řádky Jeanovi odříkával, uvědomil si&nbsp;najednou, jakou netušenou moc může v&nbsp;sobě tajit poezie a&nbsp;jakou nečekanou posilou může být i&nbsp;v&nbsp;sebetěžší životní situaci básnické slovo. „Bylo to, jako bych to&nbsp;i&nbsp;já slyšel poprvé, jako zahřmění, jako hlas Boží. Na&nbsp;chvíli jsem zapomněl, kdo jsem a&nbsp;kde jsem.“</span></p>
        </section>
        <section>
          <p class="chunk" data-nb-ref-number="8" data-nb-words="196" data-nb-chars="1235"><span class="idea" data-nb-ref-number="9" id="idea9" data-nb-words="196" data-nb-chars="1235">Primo Levi však touto kapitolou neodpověděl jen Theodoru Adornovi. Odpověděl bezděčně také Voltairovi, který kdysi kdesi uštěpačně poznamenal, že&nbsp;sláva autora <em>Božské komedie</em> se&nbsp;udrží navždy, protože jeho věštbám málokdo rozumí a&nbsp;nikdo jej nečte. Leviho svědectví ukazuje, že&nbsp;se&nbsp;Dante čte dodnes a&nbsp;že mu&nbsp;po&nbsp;více než šesti stoletích s&nbsp;úžasem porozuměli i&nbsp;vězňové poslaní na&nbsp;smrt do&nbsp;Osvětimi. Že&nbsp;přitom byli odkázáni jen na&nbsp;svou paměť a&nbsp;že jim v&nbsp;té paměti utkvělo vlastně jen to, co&nbsp;jim kdysi nabídly jejich čítanky, na&nbsp;věci celkem nic nemění. Význam velkých básníků minulosti, takových, jako byl právě Dante, nespočívá totiž jen v&nbsp;tom, kolik lidí s&nbsp;nimi dokáže navázat bezprostřední kontakt četbou jejich děl. Jejich trvalý význam, nebo přesněji jejich trvalá přítomnost mezi námi záleží také, ne-li především v&nbsp;tom, do&nbsp;jaké míry poznamenali na&nbsp;staletí naše myšlení a&nbsp;cítění, a&nbsp;to jak svými osobnostmi, které pro nás dnes představují jakousi galerii duchovních hrdinů, tak svými objevy, jejichž přínos, případně převratnost nejsme dnes už&nbsp;schopni rozpoznat, protože se&nbsp;staly obecným majetkem, a&nbsp;svou schopností přetvářet staré a&nbsp;vytvářet nové mýty, jejichž děje a&nbsp;postavy žijí v&nbsp;různých obměnách dodnes mezi námi, aniž si&nbsp;to&nbsp;uvědomujeme.</span></p>
          <p class="chunk" data-nb-ref-number="9" data-nb-words="388" data-nb-chars="2464"><span class="idea" data-nb-ref-number="10" id="idea10" data-nb-words="388" data-nb-chars="2464">Platí to&nbsp;v&nbsp;plné míře i&nbsp;o&nbsp;Dantovi. Kdo si&nbsp;dnes, slyší-li jeho jméno, například uvědomuje, že&nbsp;to&nbsp;byl jeden z&nbsp;největších básnických experimentátorů už&nbsp;jen tím, že&nbsp;podstatnou část svého díla, básně a&nbsp;prózy svého <em>Nového života</em>, úvahy a&nbsp;kancóny své <em>Hostiny</em>, ale především Peklo, Očistec a&nbsp;Ráj své <em>Božské komedie</em>, napsal v&nbsp;lidovém jazyce, v&nbsp;italštině, která se&nbsp;teprve ustalovala? A&nbsp;přitom není pochyb, že&nbsp;toto přimknutí k&nbsp;řeči každodenního života patřilo k&nbsp;hlavním pramenům Dantovy „podivuhodné konkrétnosti i&nbsp;v&nbsp;pasážích prodchnutých nejvyšší duchovností“, jak charakterizoval básníkův jazyk italský lingvista Bruno Migliorini, a&nbsp;že jeho celoživotní experiment byl jedním z&nbsp;nejúčinnějších příspěvků k&nbsp;prosazování lidových jazyků i&nbsp;do velké poezie, epiky a&nbsp;filozofie, kde stále ještě převládala latina, běžný jazyk tehdejších vzdělanců včetně Danta samého. Kdo má&nbsp;dnes při čtení jeho básnického odkazu na&nbsp;paměti, do&nbsp;jaké míry byl dílem nejen výjimečného nadání a&nbsp;osobitého umění, ale také houževnaté práce a&nbsp;kritického uvažování o&nbsp;hlavním nástroji veškeré básnické tvorby, o&nbsp;jazyku? A&nbsp;přitom jeho latinsky psaná, ale bohužel nedokončená kniha <em>O&nbsp;lidové mluvě</em> dokládá, že&nbsp;Dante se&nbsp;otázkami jazyka, úvahami o&nbsp;poetice a&nbsp;historií italského básnictví zabýval jako nikdo před ním a&nbsp;málokdo po&nbsp;něm. A&nbsp;konečně kdo si&nbsp;už&nbsp;jen při pročítání jeho poněkud opomíjené lyriky všímá, jakou péči Dante věnoval i&nbsp;v&nbsp;ní technické stránce své tvorby, s&nbsp;jakou úporností se&nbsp;i&nbsp;v&nbsp;ní snažil najít pro každý verš co&nbsp;nejpřiléhavější tón a&nbsp;s&nbsp;jakou vynalézavostí se&nbsp;i&nbsp;v&nbsp;tomto oboru pokoušel o&nbsp;nové, dosud neznámé formy? A&nbsp;přitom to&nbsp;Dante ve&nbsp;svých pozdních kancónách místy sám výslovně připomíná a&nbsp;T. S. Eliot má&nbsp;podle všeho pravdu, když v&nbsp;jedné své dantovské studii soudí, že&nbsp;„žádný z&nbsp;těch několika básníků obdobné velikosti, ani sám Vergilius, nezkoumal pozorněji básnické <em>umění</em> a&nbsp;nikdo z&nbsp;nich nepraktikoval bedlivěji, usilovněji a&nbsp;<em>vědomě­lej__i</em>&nbsp;básnické <em>řemeslo</em>“. Krátce, dají-li se&nbsp;autoři zjednodušeně rozdělit na&nbsp;„naivní“, kteří přijímají nástroje své tvorby tak, jak je&nbsp;převzali od&nbsp;svých předchůdců, jinými slovy kteří pracují s&nbsp;jazykem, žánry, formami a&nbsp;tématy, aniž se&nbsp;nad nimi hlouběji zamýšlejí, a&nbsp;na „kritické“, kteří tento bohatý, ale také svazující odkaz podrobují vždy znovu kritice, a&nbsp;to nejen ve&nbsp;svých teoretických úvahách, ale i&nbsp;ve své tvůrčí praxi, pak je&nbsp;Dante nepochybně jedním z&nbsp;prvních velkých básníků kritických. Stál u&nbsp;zrodu tradice, která je&nbsp;v&nbsp;evropských literaturách živá dodnes.</span></p>
          <p class="chunk" data-nb-ref-number="10" data-nb-words="227" data-nb-chars="1475"><span class="idea" data-nb-ref-number="11" id="idea11" data-nb-words="227" data-nb-chars="1475">Dantova trvající přítomnost mezi námi se&nbsp;však neomezuje jen na&nbsp;tuto stránku jeho odkazu. Už&nbsp;ve&nbsp;svých raných básních, pořád ještě poplatných dobovým konvencím, ale zejména v&nbsp;souboru, který z&nbsp;nich někdy v&nbsp;letech 1292–1293 vybral a&nbsp;řadou prozaických vložek dodatečně sjednotil v&nbsp;ucelený příběh svého setkání s&nbsp;láskou, už&nbsp;v&nbsp;této své první knize programově nazvané <em>Nový život</em> dokázal Dante vytvořit silou svého ingénia z&nbsp;běžných prvků tehdejší poezie a&nbsp;z&nbsp;nepatrného životního podnětu nejen první náčrt svého vlastního celoživotního tématu, ale také první podobu mýtu o&nbsp;Beatrici, kterým se&nbsp;pak inspiroval nepřehledný zástup umělců, básníků a&nbsp;spisovatelů pozdějších dob. A&nbsp;nebyli to&nbsp;pouze romantikové, kteří Danta svým způsobem znovu objevili a&nbsp;kteří byli fascinováni nejen hlubinami <em>Božské komedie,</em> ale i&nbsp;svěžestí raných básní a&nbsp;próz <em>Nového života.</em> Nebyl to&nbsp;například jen Gérard de&nbsp;Nerval, jehož novela <em>Aurélie neboli Sen a&nbsp;život,</em> dokončená několik dnů před tím, než byl autor koncem ledna 1855 nalezen oběšený v&nbsp;pařížské ulici U&nbsp;Staré lucerny, představuje jednu z&nbsp;nejbásničtějších obměn <em>Nového života.</em> Nepatřil k&nbsp;nim jen švýcarský historik Jacob Burckhardt, který se&nbsp;ve&nbsp;své proslulé <em>Kultuře a&nbsp;umění italské renesance</em> počátkem druhé půle minulého století vyslovil, že&nbsp;„už jen tímto příběhem mládí (tj.&nbsp;<em>Novým životem</em>_)_ by&nbsp;Dante znamenal i&nbsp;bez _Božské komedie_ mezník mezi středověkem a&nbsp;novější dobou. Duch a&nbsp;duše zde najednou mocně vykračují k&nbsp;poznání svého nejskrytějšího života.“</span></p>
          <p class="chunk" data-nb-ref-number="11" data-nb-words="133" data-nb-chars="879"><span class="idea" data-nb-ref-number="12" id="idea12" data-nb-words="133" data-nb-chars="879">Patří k&nbsp;nim i&nbsp;řada spisovatelů naší doby, mimo jiné i&nbsp;Alain-Fournier, autor <em>Velkého Meaulnese,</em> jedné z&nbsp;nejčtenějších francouzských knih tohoto století, známé u&nbsp;nás pod názvem <em>Kouzelné dobrodružství.</em> Kniha, debut, jehož námětem je&nbsp;další varianta dantovského setkání s&nbsp;láskou, vyšla roku 1913, několik měsíců před vypuknutím první světové války, v&nbsp;níž její autor za&nbsp;prvních bojů padl; a&nbsp;je jistě pozoru­hodné, že&nbsp;právě v&nbsp;té době dokončuje James Joyce v&nbsp;dobrovolném terstském exilu obdobnou knihu o&nbsp;mládí a&nbsp;že i&nbsp;on se&nbsp;v&nbsp;posledních odstavcích svého <em>Portrétu umělce v</em>&nbsp;<em>jinošských letech</em> odvolává na&nbsp;„osvěžující duševně hrdinný přístroj, vynalezený a&nbsp;patentovaný ve&nbsp;všech státech Dantem Alighierim“, to&nbsp;znamená <em>Nový život,</em> pravzor tolika autobiografických debutů včetně jeho vlastního. A&nbsp;tak dál: vypočítávat další příklady tohoto druhu by&nbsp;znamenalo pouze obmě­ňovat, co&nbsp;už&nbsp;bylo řečeno.</span></p>
        </section>
        <section>
          <p class="chunk" data-nb-ref-number="12" data-nb-words="225" data-nb-chars="1418"><span class="idea" data-nb-ref-number="13" id="idea13" data-nb-words="225" data-nb-chars="1418">Četba Dantova díla, a&nbsp;to i&nbsp;jeho lyrických básní a&nbsp;<em>Nového života,</em> zdánlivě nejpřístupnějších, není ovšem snadná záležitost. Není to&nbsp;dáno jen náročností básníka, který si&nbsp;předsevzal mluvit především k&nbsp;vyspělým čtenářům, a&nbsp;proto počítal s&nbsp;tím, „že bude málo takových, kteří pochopí“, oč&nbsp;mu&nbsp;jde, jak píše v&nbsp;jedné z&nbsp;kancón své <em>Hostiny,</em> a&nbsp;odmítal vystavovat svou poezii na&nbsp;odiv komukoli, kdo se&nbsp;bez zásluhy, bez snahy o&nbsp;pochopení „vzpíná po&nbsp;sladkém plodu z&nbsp;jejího klína“, jak už&nbsp;víme z&nbsp;kancóny <em>Tři paní přišly navštívit mé&nbsp;srdce.</em> A&nbsp;není to&nbsp;dáno ani jen tím propastným rozdílem mezi jazykem a&nbsp;myšlením básníkovy doby a&nbsp;mluvou a&nbsp;myšlenkovým světem jeho dnešních čtenářů, jak se&nbsp;o&nbsp;tom zmiňuje v&nbsp;jednom článku Hermann Hesse. Snad ještě propastnější je&nbsp;rozdíl mezi tehdejším a&nbsp;dnešním každodenním životem, rozdíl, který dokládají nejen dobové kroniky, ale také a&nbsp;ještě názorněji fresky či&nbsp;deskové obrazy Giottovy, Ducciovy a&nbsp;dalších básníkových současníků. Pokud se&nbsp;nespokojíme jen s&nbsp;jejich celkovou krásou a&nbsp;věnujeme pozornost i&nbsp;jejich výmluvným detailům, tvářím, postojům, oblečení jejich postav, interiérům a&nbsp;exteriérům, do&nbsp;nichž jsou zasazeny, domáckým výjevům, mším, procesím, popravám, bitvám, slavnostem, v&nbsp;nichž vystupují mocnáři, válečníci i&nbsp;světci, zámožní měšťané, žebraví mniši i&nbsp;chudáci, muži, ženy i&nbsp;děti, pak máme možnost udělat si&nbsp;na&nbsp;vlastní oči představu o&nbsp;světě, ve&nbsp;kterém Dante žil, a&nbsp;o&nbsp;lidech, pro které psal.</span></p>
          <p class="chunk" data-nb-ref-number="13" data-nb-words="155" data-nb-chars="1008"><span class="idea" data-nb-ref-number="14" id="idea14" data-nb-words="155" data-nb-chars="1008">Ani tyto malby nejsou pochopitelně pouhou trpnou nápodobou tehdejší skutečnosti, ani jim nelze hlouběji porozumět bez výkladu, i&nbsp;v&nbsp;nich hrají svou úlohu dobová schémata, stylizace a&nbsp;fantazie; ale i&nbsp;tak jsou právě pro svou názornost možná tím nejlepším komentářem k&nbsp;Dantovu dílu. Ilustrují mimo jiné i&nbsp;tu zvláštní směs drsnosti a&nbsp;obřadnosti, jíž se&nbsp;vyznačoval tehdejší život a&nbsp;s&nbsp;níž se&nbsp;setkáváme i&nbsp;v&nbsp;Dantově tvorbě včetně jeho lyriky. O&nbsp;drsnosti dobových způsobů&nbsp;– a&nbsp;některých žánrů tehdejší poezie&nbsp;– svědčí mimo jiné básníkova tencóna s&nbsp;Foresem Donatim; takových veršovaných půtek, často ještě hrubšího zrna, podstoupil Dante nepochybně víc, než jich dnes čteme v&nbsp;jeho odkazu. Z&nbsp;některých se&nbsp;zachovaly jen výpady nebo protiútoky jeho protivníků; jedním z&nbsp;nich byl i&nbsp;sienský básník villonovského ražení Cecco Angiolieri, jehož řízná odpověď na&nbsp;Dantovy káravé verše stojí za&nbsp;připomínku, protože svým pošklebkem poněkud koriguje příliš jednostrannou podobu, v&nbsp;níž básník <em>Nového života</em> utkvěl v&nbsp;obecném povědomí:</span></p>
        </section>
        <section>
          <p class="chunk" data-nb-ref-number="14" data-nb-words="28" data-nb-chars="145"><em><span class="idea" data-nb-ref-number="15" id="idea15" data-nb-words="7" data-nb-chars="39">Jsem-li já, Dante, žvanil, jak jsi řek,<br></span>
<span class="idea" data-nb-ref-number="16" id="idea16" data-nb-words="8" data-nb-chars="36">pak ty&nbsp;se&nbsp;můžeš se&nbsp;mnou směle měřit:<br></span>
<span class="idea" data-nb-ref-number="17" id="idea17" data-nb-words="7" data-nb-chars="37">snídám-li s&nbsp;někým, tys tam na&nbsp;večeři,<br></span>
<span class="idea" data-nb-ref-number="18" id="idea18" data-nb-words="6" data-nb-chars="33">saju-li morek, ty&nbsp;zas žereš špek;</span></em></p>
        </section>
        <section>
          <p class="chunk" data-nb-ref-number="15" data-nb-words="25" data-nb-chars="140"><em><span class="idea" data-nb-ref-number="19" id="idea19" data-nb-words="6" data-nb-chars="33">mám-li rád drby, ty&nbsp;rád klevetíš,<br></span>
<span class="idea" data-nb-ref-number="20" id="idea20" data-nb-words="7" data-nb-chars="37">dělám-li šlechtu, ty&nbsp;se&nbsp;motáš s&nbsp;pány,<br></span>
<span class="idea" data-nb-ref-number="21" id="idea21" data-nb-words="7" data-nb-chars="39">táhnu-li s&nbsp;Římem, ty&nbsp;jdeš s&nbsp;Lombarďany,<br></span>
<span class="idea" data-nb-ref-number="22" id="idea22" data-nb-words="5" data-nb-chars="31">neznám-li míru, ty&nbsp;se&nbsp;nekrotíš!</span></em></p>
        </section>
        <section>
          <p class="chunk" data-nb-ref-number="16" data-nb-words="16" data-nb-chars="93"><em><span class="idea" data-nb-ref-number="23" id="idea23" data-nb-words="7" data-nb-chars="30">A&nbsp;tak si&nbsp;bohudík už&nbsp;ani chvíli<br></span>
<span class="idea" data-nb-ref-number="24" id="idea24" data-nb-words="4" data-nb-chars="31">nemáme navzájem co&nbsp;předhazovat:<br></span>
<span class="idea" data-nb-ref-number="25" id="idea25" data-nb-words="5" data-nb-chars="32">oba jsme prohráli a&nbsp;prohloupili!</span></em></p>
        </section>
        <section>
          <p class="chunk" data-nb-ref-number="17" data-nb-words="20" data-nb-chars="115"><em><span class="idea" data-nb-ref-number="26" id="idea26" data-nb-words="7" data-nb-chars="43">Kdybys však chtěl v&nbsp;těch řečech pokračovat,<br></span>
<span class="idea" data-nb-ref-number="27" id="idea27" data-nb-words="7" data-nb-chars="38">hnal bych tě, Dante, až&nbsp;bys vydechnul:<br></span>
<span class="idea" data-nb-ref-number="28" id="idea28" data-nb-words="6" data-nb-chars="34">protože jsem-li bodec, jsi ty&nbsp;vůl!</span></em></p>
        </section>
        <section>
          <p class="chunk" data-nb-ref-number="18" data-nb-words="90" data-nb-chars="616"><span class="idea" data-nb-ref-number="29" id="idea29" data-nb-words="90" data-nb-chars="616">Převládajícím rysem Dantovy lyriky je&nbsp;ovšem její obřadnost, pro dnešního čtenáře zpočátku nezvyklá ne-li okázalá, a&nbsp;proto občas i&nbsp;odrazující. Nebyla jen dědictvím dvorské poezie provensálských trubadúrů, u&nbsp;kterých se&nbsp;i&nbsp;Dante skutečně učil. Byla také součástí obecné obřadnosti, okázalosti celého tehdejšího života, jak už&nbsp;o&nbsp;tom byla zmínka. Intimitu, soukromí v&nbsp;dnešním smyslu slova Dantova doba vlastně neznala. Život jedince se&nbsp;odehrával prakticky před očima ne-li celé obce, tedy přinejmenším celé čtvrti; obřadem byly nejen křtiny, svatby a&nbsp;pohřby, ale také porody a&nbsp;umírání, tolikrát zobrazované v&nbsp;dobové malbě.</span></p>
          <p class="chunk" data-nb-ref-number="19" data-nb-words="148" data-nb-chars="975"><span class="idea" data-nb-ref-number="30" id="idea30" data-nb-words="148" data-nb-chars="975">Obřadem, veřejnou záležitostí byla i&nbsp;tehdejší milostná poezie; byla nejen holdem uctívané paní, obvykle obestřené smyšleným jménem, ale také svérázným druhem otevřené korespondence s&nbsp;jinými vyznavači poezie a&nbsp;dvorné lásky. Navíc to&nbsp;byl i&nbsp;jeden z&nbsp;prostředků, jak na&nbsp;sebe upozornit; a&nbsp;mladý Dante, chudý, ale hrdý potomek z&nbsp;málo významné florentské rodiny, si&nbsp;tak skutečně vysloužil hned svými prvními básněmi uznání a&nbsp;přátelství o&nbsp;něco staršího, zámožnějšího a&nbsp;urozenějšího Guida Cavalcantiho, onoho Guida, kterého oslovuje v&nbsp;prvním sonetu našeho výboru a&nbsp;na kterého se&nbsp;obrací jako na&nbsp;svého „prvního přítele“ několikrát i&nbsp;v&nbsp;<em>Novém životě.</em> Podobnou básnickou korespondenci o&nbsp;lásce vedl Dante v&nbsp;pozdějších letech se&nbsp;svým o&nbsp;pár let mladším vrstevníkem Cinem z&nbsp;Pistoje; a&nbsp;jestliže se&nbsp;některé Cinovy sonety, připomenuté i&nbsp;v&nbsp;našem výběru, mohly připisovat také Dantovi, je&nbsp;to&nbsp;jen dalším dokladem, do&nbsp;jaké míry tehdejší milostnou poezii sjednocovala její společná a&nbsp;závazná obřadnost.</span></p>
          <p class="chunk" data-nb-ref-number="20" data-nb-words="254" data-nb-chars="1619"><span class="idea" data-nb-ref-number="31" id="idea31" data-nb-words="254" data-nb-chars="1619">Ani tato svazující obřadnost však nemohla potlačit opravdovost a&nbsp;originalitu skutečných básníků té&nbsp;doby. U&nbsp;Dantova „prvního přítele“ Guida Cavalcantiho to&nbsp;dokládá kromě jiného jeho vroucí nostal­gická balata <em>Protože se&nbsp;už&nbsp;sotva někdy vrátím,</em> jejíž první verš se&nbsp;po&nbsp;šesti stoletích znovu ozval na&nbsp;samém začátku Eliotovy básnické skladby <em>Popeleční středa.</em> Na&nbsp;rozdíl od&nbsp;Guidových, ale také Cinových básní připadá nám možná Dantova lyrika méně spontánní a&nbsp;méně melodická, i&nbsp;když víme, že&nbsp;se&nbsp;i&nbsp;jeho verše zpívaly a&nbsp;že s&nbsp;tím v&nbsp;některých případech počítal i&nbsp;sám básník: cožpak se&nbsp;v&nbsp;závěru své balaty <em>Spatřil jsem jednou vínek</em> neomlouvá, že&nbsp;ji&nbsp;skládal na&nbsp;cizí nápěv? Ale ať&nbsp;už&nbsp;je&nbsp;tomu jakkoli, Dante je&nbsp;především velkým básníkem pohledu. Nasvědčuje tomu už&nbsp;jeho jazyk: jak ukázal frekvenční seznam všech slov <em>Božské komedie,</em> publikovaný M. Alienim roku 1965 k&nbsp;700. výročí básníkova narození, v&nbsp;Dantově slovníku patří mezi podstatnými jmény a&nbsp;slovesy naprosté prvenství výrazům týkajícím se&nbsp;oka, zraku, vidění. Ještě zřetelněji však o&nbsp;tom svědčí už&nbsp;v&nbsp;jeho lyrice množství slok i&nbsp;celých básní, které mají ráz hotových vizí, často podávaných v&nbsp;podobě snu. Je&nbsp;jimi prostoupen celý <em>Nový život.</em> Jednou takovou snovou vizí, sonetem <em>Ve jménu Lásky, jejich pána, zdravím,</em> kniha začíná; vizí oslavené Beatrice v&nbsp;sonetu <em>Až za&nbsp;nejv__yšší sféru všehomíra</em> kniha končí; a&nbsp;střed, vrchol této Dantovy prvotiny tvoří kancóna <em>Když ta&nbsp;tak mladičká a&nbsp;krásná paní,</em> dramatická, horečná vidina nejen Beatriciny smrti, ale také lidské pomíjejícnosti vůbec. Z&nbsp;takových veršů vane táž velká poezie, jakou se&nbsp;vyznačují nejpůsobivější zpěvy <em>Božské komedie.</em></span></p>
          <p class="chunk" data-nb-ref-number="21" data-nb-words="160" data-nb-chars="986"><span class="idea" data-nb-ref-number="32" id="idea32" data-nb-words="160" data-nb-chars="986">Tato velká, dramatická poezie pulzuje i&nbsp;v&nbsp;sérii básní věnovaných neznámé ženě, která byla necitelná jako „krásný kámen“, „bella petra“, jak píše Dante v&nbsp;kancóně <em>Chci zrovna tak být drsný ve&nbsp;svém psaní,</em> a&nbsp;proto se&nbsp;obecně označuje jako paní Petra. Přes všechny dobové konvence z&nbsp;nich prosvítá příliš živý cit, příliš prudká vášeň a&nbsp;místy dokonce smyslnost, než aby se&nbsp;daly vysvětlit jen jako plod Dantova formálního pokusnictví, jak se&nbsp;domnívají někteří vykladači. Spíš než co&nbsp;jiného to&nbsp;jsou možná volné variace na&nbsp;starozákonní motiv osudové lásky „silné jako smrt“ a&nbsp;vášně „nezlomné jako podsvětí“, jak toto známé místo <em>Písně písní</em> překládá Václav Bogner. Takových lásek poznal Dante zřejmě víc; přicházely jako padající blesk, jak to&nbsp;napsal v&nbsp;jednom ze&nbsp;svých latinských dopisů, probíhaly málem jako součást kosmického dění, jak to&nbsp;líčí v&nbsp;kancóně <em>Dospěl jsem k&nbsp;tomu bodu zodiaku,</em> a&nbsp;nepomáhala proti nim ani sebelepší vůle, jak to&nbsp;v&nbsp;kancóně <em>Mám-li si&nbsp;tedy, Lásko, naříkat</em> shrnul v&nbsp;otázce,</span></p>
        </section>
        <section>
          <p class="chunk" data-nb-ref-number="22" data-nb-words="11" data-nb-chars="60"><strong><span class="idea" data-nb-ref-number="33" id="idea33" data-nb-words="5" data-nb-chars="28">co zmůže rozum svými úvahami<br></span>
<span class="idea" data-nb-ref-number="34" id="idea34" data-nb-words="6" data-nb-chars="32">ve&nbsp;víru bouře, jíž jsem naplněn?</span></strong></p>
        </section>
        <section>
          <p class="chunk" data-nb-ref-number="23" data-nb-words="81" data-nb-chars="470"><span class="idea" data-nb-ref-number="35" id="idea35" data-nb-words="81" data-nb-chars="470">Byl to&nbsp;cit právě tak silný a&nbsp;právě tak oslyšený jako jeho touha po&nbsp;Florencii, po&nbsp;tom „nelaskavém domově“, který mu&nbsp;nepřestával tanout na&nbsp;mysli ani v&nbsp;dobách největších osobních zmatků. Guido Cavalcanti napsal v&nbsp;obdobné situaci svou nejkrásnější báseň, o&nbsp;níž už&nbsp;byla zmínka, balatu <em>Protože se&nbsp;už&nbsp;sotva někdy vrátím,</em> a&nbsp;měl to&nbsp;štěstí, že&nbsp;mu&nbsp;bylo nakonec přece jen dopřáno zemřít doma. Na&nbsp;rozdíl od&nbsp;něho se&nbsp;Dante domů nikdy vrátit nesměl; mohl tam nanejvýš posílat své básně:</span></p>
        </section>
        <section>
          <p class="chunk" data-nb-ref-number="24" data-nb-words="46" data-nb-chars="241"><strong><span class="idea" data-nb-ref-number="36" id="idea36" data-nb-words="8" data-nb-chars="40">Kancóno, leť k&nbsp;těm ptákům s&nbsp;bílým peřím,<br></span>
<span class="idea" data-nb-ref-number="37" id="idea37" data-nb-words="7" data-nb-chars="41">kancóno, lov s&nbsp;tou smečkou černých chrtů,<br></span>
<span class="idea" data-nb-ref-number="38" id="idea38" data-nb-words="5" data-nb-chars="23">i&nbsp;když já&nbsp;světem běžím,<br></span>
<span class="idea" data-nb-ref-number="39" id="idea39" data-nb-words="9" data-nb-chars="35">ač&nbsp;by&nbsp;mi&nbsp;měli přát už&nbsp;mír jak všem.<br></span>
<span class="idea" data-nb-ref-number="40" id="idea40" data-nb-words="5" data-nb-chars="31">Nechtějí tomu, nevědí, co&nbsp;jsem;<br></span>
<span class="idea" data-nb-ref-number="41" id="idea41" data-nb-words="6" data-nb-chars="35">moudrý však milost z&nbsp;domu nevyhání:<br></span>
<span class="idea" data-nb-ref-number="42" id="idea42" data-nb-words="6" data-nb-chars="36">zvítězit jí&nbsp;je&nbsp;nad vítězství zbraní.</span></strong></p>
        </section>
        <section>
          <p class="chunk" data-nb-ref-number="25" data-nb-words="74" data-nb-chars="484"><span class="idea" data-nb-ref-number="43" id="idea43" data-nb-words="74" data-nb-chars="484">Toto „poslání“ kancóny <em>Tři paní přišly navštívit mé&nbsp;srdce,</em> adresované předákům Bílých a&nbsp;Černých, kteří ve&nbsp;Florencii nepřestávali bojovat o&nbsp;moc, vyznívá sice smírně, ale také pevně, ba&nbsp;vzdorně. Dante se&nbsp;nikdy nesmířil s&nbsp;tou otevřenou ranou a&nbsp;palčivou křivdou, kterou byl pro něho exil. Přesto však, jak víme z&nbsp;jeho životopisu, několikrát odmítl nabízenou milost, která mu&nbsp;měla umožnit návrat, ale byla spojena s&nbsp;nedůstojnými podmínkami, a&nbsp;dal přednost svému hrdému vyhnanectví, protože</span></p>
        </section>
        <section>
          <p class="chunk" data-nb-ref-number="26" data-nb-words="22" data-nb-chars="111"><strong><span class="idea" data-nb-ref-number="44" id="idea44" data-nb-words="7" data-nb-chars="36">chce-li to&nbsp;nebe nebo los vždy znova,<br></span>
<span class="idea" data-nb-ref-number="45" id="idea45" data-nb-words="3" data-nb-chars="19">aby svět lehkověrný<br></span>
<span class="idea" data-nb-ref-number="46" id="idea46" data-nb-words="5" data-nb-chars="24">měnil květ bílý v&nbsp;černý,<br></span>
<span class="idea" data-nb-ref-number="47" id="idea47" data-nb-words="7" data-nb-chars="32">pak padnout s&nbsp;dobrými je&nbsp;ke&nbsp;cti.</span></strong></p>
        </section>
        <section>
          <p class="chunk" data-nb-ref-number="27" data-nb-words="82" data-nb-chars="470"><span class="idea" data-nb-ref-number="48" id="idea48" data-nb-words="82" data-nb-chars="470">Toto je&nbsp;další motiv, který Dante rozvine v&nbsp;plné síle v&nbsp;<em>Božské komedii,</em> na&nbsp;níž už&nbsp;v&nbsp;době vzniku těchto veršů pracoval. Ale i&nbsp;když jeho lyrika a&nbsp;básně z&nbsp;<em>Nového života</em> obsahují zcela přirozeně celou řadu motivů a&nbsp;témat rodící se&nbsp;<em>Komedie,</em> neznamená to, že&nbsp;by&nbsp;neobstály samy o&nbsp;sobě a&nbsp;neměly svou vlastní hodnotu. Podobně jako Shakespearovy <em>Sonety</em> i&nbsp;Dantovy lyrické básně patří k&nbsp;významným dílům světové poezie, tak jak jsou, bez ohledu na&nbsp;to, co&nbsp;jejich básník napsal později.</span></p>
          <blockquote class="chunk" data-nb-ref-number="28" data-nb-words="2" data-nb-chars="13"><span class="idea" data-nb-ref-number="49" id="idea49" data-nb-words="2" data-nb-chars="13"><p><em>JAN VLADISLAV</em></p></span></blockquote>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./about.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>