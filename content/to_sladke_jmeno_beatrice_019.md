---
title: ''
contentType: prose
---

<section>

_Sám po ní kráčel tak dlouho, až se setkal s tou, které pak zasvětil celý svůj život_

</section>

<section>

Viděl jsem tuhle hlouček krásných paní  
jít o svátku Všech svatých ulicí  
a první byla ta, jež bez přestání  
kráčela s Láskou po své pravici.

_Z očí jí šlehala tak jasná záře,  
jako by všecka málem hořela;  
a když jsem pohlédl do její tváře,  
uviděl jsem v ní obraz anděla._

</section>

<section>

_Zdravila všechny, kdo to zasloužili,  
a její skromnost, její laskavost  
budila kolem v každém srdci ctnost._

</section>

<section>

_Nebeská bytost, řek jsem si v tu chvíli,  
jež k naší spáse teď tu s námi dlí:  
jak šťastné jsou, co se s ní přátelí!_

</section>
