---
title: ''
contentType: prose
---

A truchlící ženy odpověděly

Ty že jsi ten, co mluvil tolikrát  
o naší paní, ale jenom s námi?  
Po hlase věru připadáš nám známý,  
ale tvou tvář lze sotva rozpoznat.

> A proč tak z hloubi srdce naříkáš,  
> že budíš soustrast ve všech bez rozdílu?  
> Viděls ji plakat, že už nemáš sílu  
> utajit v duši hoře, které máš?

> Nech nás dál naříkat a smutně jít,  
> bylo by hříchem chtít nás utěšit,  
> my slyšely to její naříkání.

> Ve tváři byl jí znát tak velký žal,  
> že kdo by se snad na ni zadíval,  
> padl by mrtev od samého štkaní.
