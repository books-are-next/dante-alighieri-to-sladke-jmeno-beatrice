---
title: ''
contentType: prose
---

<section>

_A truchlící ženy odpověděly_

</section>

<section>

Ty že jsi ten, co mluvil tolikrát  
o naší paní, ale jenom s námi?  
Po hlase věru připadáš nám známý,  
ale tvou tvář lze sotva rozpoznat.

_A proč tak z hloubi srdce naříkáš,  
že budíš soustrast ve všech bez rozdílu?  
Viděls ji plakat, že už nemáš sílu  
utajit v duši hoře, které máš?_

</section>

<section>

_Nech nás dál naříkat a smutně jít,  
bylo by hříchem chtít nás utěšit,  
my slyšely to její naříkání._

</section>

<section>

_Ve tváři byl jí znát tak velký žal,  
že kdo by se snad na ni zadíval,  
padl by mrtev od samého štkaní._

</section>
