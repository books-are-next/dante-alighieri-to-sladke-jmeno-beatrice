---
title: ''
contentType: prose
---

Potom už nezbývalo než hledat útěchu v očích milované paní

  

Ten bůh, jejž máte v očích, moje paní,  
a jenž tu zmůže každou moc svou mocí,  
říká mi dnem i nocí,  
že budete mít přec jen slitování;  
protože tam, kde ten bůh jednou stojí  
a kde se k němu druží tolik krásy,  
tam se vždy k němu hlásí  
i všecko dobro jako k svému zdroji;  
a proto pořád pobízím tu svoji  
mdlou naději, jež tolik zakusila,  
že by už dávno byla  
ztracena bez posily,  
kterou jí dává Láska v těžké chvíli,  
když se jí zjeví, když ji upokojí  
vzpomínkou na ten sladký sad a kvítek,  
jenž věncem nových snítek  
ovinul moji duši  
dík laskavosti, která vám tak sluší.
