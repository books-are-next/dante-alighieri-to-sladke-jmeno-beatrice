---
title: ''
contentType: poetry
---

<section>

_Ale ani když ho stihla ta nejkrutější rána, vyhnanství, nepřestával myslet na lásku, jak víme z jeho básnických listů příteli Cinovi da Pistoia, který také na čas okusil trpký chléb exilu_

</section>

<section>

Poněvadž nemám s kým si pohovořit  
o Lásce, která vládne mně i vám,  
musím tu touhu ukonejšit sám  
a do veršů své přemítání vložit.

_Vy to mé dlouhé, trudné odmlčení  
budete jistě umět odpustit —  
už pro to hnízdo, kde teď musím žít  
a kde cit hledá marně, co zde není._

</section>

<section>

_Zde nespatříte Lásku v tváři ženy,  
zde neslyšíte muže povzdechnout,  
a kdyby vzdychal, byl by věru bloud._

</section>

<section>

_Ach pane Cino, jak se na účet  
nás dvou a našich veršů změnil svět,  
jestliže má teď cit tak málo ceny._

</section>
