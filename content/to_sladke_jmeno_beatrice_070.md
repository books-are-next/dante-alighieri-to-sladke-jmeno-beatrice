---
title: ''
contentType: prose
---

Ale ani když ho stihla ta nejkrutější rána, vyhnanství, nepřestával myslet na lásku, jak víme z jeho básnických listů příteli Cinovi da Pistoia, který také na čas okusil trpký chléb exilu

Poněvadž nemám s kým si pohovořit  
o Lásce, která vládne mně i vám,  
musím tu touhu ukonejšit sám  
a do veršů své přemítání vložit.

> Vy to mé dlouhé, trudné odmlčení  
> budete jistě umět odpustit —  
> už pro to hnízdo, kde teď musím žít  
> a kde cit hledá marně, co zde není.

> Zde nespatříte Lásku v tváři ženy,  
> zde neslyšíte muže povzdechnout,  
> a kdyby vzdychal, byl by věru bloud.

> Ach pane Cino, jak se na účet  
> nás dvou a našich veršů změnil svět,  
> jestliže má teď cit tak málo ceny.
