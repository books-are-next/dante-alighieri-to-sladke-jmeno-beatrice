---
title: ''
contentType: prose
---

Nejkrutější však byly vždy chvíle odjezdu a loučení

  

Kéž vám bůh Lásky chtěl  
poručit moje srdce, jež vám dal,  
a Soucit neváhal  
vám připomenout občas mne, má paní;  
vždyť ještě než jsem jel,  
než jsem se s vaší krásou rozžehnal,  
už tiším ten svůj žal  
nadějí na návrat a na shledání.  
Ach můj ty Bože, být tak po mém přání,  
byl bych tam jen pár dnů!  
I když však odjedu,  
budu vás v duchu vidět bez ustání:  
a tak se tedy před tou cestou loučím  
a srdce vám, má paní, odporoučím.
