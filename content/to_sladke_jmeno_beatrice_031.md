---
title: ''
contentType: prose
---

Přepadalo ho však od té chvíle tolik nejrůznějších myšlenek, že ne­věděl, kterou cestou se dát

Mé myšlenky jsou teď tak rozpolceny,  
třebaže všechny mluví o Lásce:  
jedna té její vládě pořád chce,  
jedna v ní vidí jenom poblouznění,

> jedna mě sladce žene do naděje,  
> jedna mě nutí často slzy lít —  
> a shodnou se jen v prosbách o soucit,  
> stiženy strachem, jímž se srdce chvěje.

> A tak už nevím, kterou z nich mám volit:  
> chci psát a nevím, o čem vlastně psát,  
> a v tomto zmatku žiji napořád.

> A pokud je chci všechny upokojit,  
> nezbývá mi než prosit o milost  
> svou nepřítelku paní Útrpnost.
