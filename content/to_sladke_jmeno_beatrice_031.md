---
title: ''
contentType: poetry
---

<section>

_Přepadalo ho však od té chvíle tolik nejrůznějších myšlenek, že ne­věděl, kterou cestou se dát_

</section>

<section>

Mé myšlenky jsou teď tak rozpolceny,  
třebaže všechny mluví o Lásce:  
jedna té její vládě pořád chce,  
jedna v ní vidí jenom poblouznění,

_jedna mě sladce žene do naděje,  
jedna mě nutí často slzy lít —  
a shodnou se jen v prosbách o soucit,  
stiženy strachem, jímž se srdce chvěje._

</section>

<section>

_A tak už nevím, kterou z nich mám volit:  
chci psát a nevím, o čem vlastně psát,  
a v tomto zmatku žiji napořád._

</section>

<section>

_A pokud je chci všechny upokojit,  
nezbývá mi než prosit o milost  
svou nepřítelku paní Útrpnost._

</section>
