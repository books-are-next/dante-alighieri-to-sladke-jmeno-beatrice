---
title: ''
contentType: prose
---

Ale i když znal všechny strasti Lásky, přece jen radil jít její cestou dál

  

Čím víc vás Láska pruty popohání,  
tím rychleji se hleďte podřídit;  
to je má rada, jinou nelze mít,  
věřte mi to a spolehněte na ni.

_Za čas vás stejně sladkým lékem zbaví  
všech trpkých strastí, jež jste zakusil,  
vždyť hoře Lásky váží sotva díl  
jejího blaha; a tak ať si staví_

_srdce už nyní cestu pro tu chvíli,  
kdy půjde v stopách její božské síly,  
jestliže cítí, co jste o něm psal;_

_a nescházejte na krok z její cesty,  
neboť jen ona dává všechno štěstí  
odměnou tomu, kdo v ní vytrval._
