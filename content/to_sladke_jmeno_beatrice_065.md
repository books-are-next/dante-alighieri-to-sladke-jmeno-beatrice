---
title: ''
contentType: prose
---

<section>

_A podle Bicciho je zas náš básník zbabělec, který nepomstil ani vlastního otce_

</section>

<section>

_To já zas vím, ze ty jsi z Alighierů —  
už podle toho, jak jsi otce mstil:  
ty stříbrné, co kdysi proměnil,  
jsi tedy pomstil pěkně, na mou věru!_

_I kdybych rozťal nepřítele vpůli,  
dělal bych s mírem větší drahoty;  
tys ale měl tak plné kalhoty,  
že i dva mezci by s tím stěží hnuli._

</section>

<section>

_Tos nám dal příklad, jenom co je pravda:  
nejdřív ti někdo holí hezky zavdá  
a ty se s ním pak začneš přátelit._

</section>

<section>

_Můžu ti rovnou vyjmenovat lidi,  
kteří se ve tvém příkladu jen vidí;  
ale dost na tom, už to nechme být._

</section>
