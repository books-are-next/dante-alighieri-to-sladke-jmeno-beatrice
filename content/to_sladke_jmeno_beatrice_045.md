---
title: ''
contentType: prose
---

Když však chtěl napsat k její oslavě velkou kancónu, přervala ji po první sloce smrt

  

Takový čas mne Láska svírala  
a přivykala žezlu ve své ruce,  
že jako dřív mě jenom týrala,  
nyní mi zase oblažuje srdce.  
Vždyť kdykoli mě zbavuje všech sil  
tak, že mě málem smysly opouštějí,  
má křehká duše cítí na pár chvil  
takovou slast, že blednu v obličeji;  
tak velkou moc má Láska nade mnou,  
že přiměje i moje vzdechy k řeči:  
volají paní mou,  
aby mé blaho bylo ještě větší.  
To se mi děje, kdykoli mě zří,  
a není k víře, jak to utěší.
