---
title: ''
contentType: poetry
---

<section>

_Když se pak znenadání setkal se svou nejšlechetnější, vzbudil jeho zmatek smích nejen u jiných, ale i u ní_

</section>

<section>

Smějete se mé tváři s ostatními  
a netušíte, z čeho pramení,  
že se vám jevím najednou tak jiný,  
když spatřím vaši krásu zmámený.

_Jinak by mě už dávno Slitování  
přestalo zkoušet, jak to dělá vždy,  
protože Láska, jen mě shlédne s vámi,  
cítí hned tolik smělé jistoty,_

</section>

<section>

_že přepadá mé smysly zděšené,  
a když je vybije či vyžene,  
dívá se sama na vás, moje paní;_

</section>

<section>

_a tak je ze mne někdo jiný, žel,  
ale ne tolik, abych neslyšel  
ty vyhnance a jejich naříkání._

</section>
