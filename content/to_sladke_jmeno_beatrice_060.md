---
title: ''
contentType: poetry
---

<section>

_Po smrti paní Beatrice našel útěchu ve studiu filozofie; ale nejen studiu se oddával v té době, jak svědčí jeho básnická půtka s přítelem Foresem Donatim_

</section>

<section>

Kdo slyší ženu Bicci Foreseho,  
jak chuděra jen kašle celý čas,  
moh by si říct, že přišla podle všeho  
odněkud, kde je bez ustání mráz.

_Uprostřed srpna chodí pořád s rýmou:  
co si jen počne za pár nedělí;  
a jak se nemá celou noc třást zimou,  
když nemá čím se přikrýt v posteli._

</section>

<section>

_Ten kašel, rýmu a vše, čím tak strádá,  
však nemá z toho, že už není mladá,  
ale že nemá, co má doma mít._

</section>

<section>

_A její matka celá usoužená  
pláče a říká: „Mít pár grošů věna,  
i za hraběte mohla holka jít.“_

</section>
