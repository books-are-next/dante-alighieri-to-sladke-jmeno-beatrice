---
title: ''
contentType: prose
---

<section>

_V den prvního výročí její smrti kreslil ve vzpomínkách na ni anděla a napsal o tom sonet, který měl dva začátky; ten první zněl:_

</section>

<section>

V myšlenkách se mi znovu objevila  
má paní, kterou povolal už Pán  
za to, jak byla ctná a ušlechtilá,  
do nebes, kde má Maria svůj stan.

_A druhý začátek zní:_

</section>

<section>

_V myšlenkách se mi znovu objevila  
má paní, pro niž Láskou štkám,  
právě když vás svou mocí přinutila  
se podívat, čím se to zabývám._

</section>

<section>

_A když ji Láska ucítila ve mně,  
procitla v srdci dávno zdrceném  
a vyhnala hned všechny vzdechy ze mne,  
takže se s pláčem rozletěly ven._

</section>

<section>

_S pláčem a nářkem draly se z mé hrudi  
a zněly hlasem, jenž tak často budí  
bolestné slzy v smutných očích mých;_

</section>

<section>

_Nejtíž se ale prodíraly steny,  
jež naříkaly: „Duchu urozený,  
už je to rok, co meškáš v nebesích.“_

</section>
