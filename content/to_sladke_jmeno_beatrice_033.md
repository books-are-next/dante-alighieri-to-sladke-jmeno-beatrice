---
title: ''
contentType: poetry
---

<section>

_Ale touha vidět ji byla silnější než všechen posměch_

</section>

<section>

Když vás chci uvidět, můj vzácný skvoste,  
vše ostatní mi zmírá v paměti:  
a když vás vidím, slyším Lásku posté,  
jak říká: „Prchni, nebo běda ti!“

_V mé tváři stojí, co se v srdci děje:  
hyne a hledá, oč se podepřít;  
a opilý tím, jak se pořád chvěje,  
slyším i kámen: „Zemři, ať máš klid!“_

</section>

<section>

_Kdo mě tak vidí, páše věru hřích,  
když nepotěší duši poděšenou  
a nedá najevo, že cítí se mnou_

</section>

<section>

_v soustrasti, kterou zabíjí váš smích  
a kterou budí soužení a slzy  
očí, jež chtějí už jen umřít brzy._

</section>
