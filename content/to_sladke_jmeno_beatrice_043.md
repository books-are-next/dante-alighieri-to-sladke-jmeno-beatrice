---
title: ''
contentType: prose
---

<section>

_Její příchod a její pozdrav připadal všem jako div ze samého nebe_

</section>

<section>

Tak šlechetná, tak ctnostná vždy má paní  
připadá všem, jež při setkání zdraví,  
že rty už v bázni slovo nevypraví  
a zrak se neodváží vzhlédnout na ni.

_A kráčí, i když slyší chválit sebe,  
v pokoru dobrotivě přioděna  
a připadá všem jako div, jak žena,  
jež sestoupila ze samého nebe._

</section>

<section>

_Každému, kdo se na tu krásu dívá,  
očima k srdci neustále splývá  
slast, kterou chápe jen ten, kdo ji zná._

</section>

<section>

_A z jejích úst vždy jako když se line  
dech plný lásky, který s něhou plyne  
k duši a říká: „Vzdychej, ubohá!“_

</section>
