---
title: ''
contentType: prose
---

<section>

_Forese mu nezůstal dlužen odpověď; na předhůzku o ženě a chudobě mu vyčetl otce a jeho lichvu_

</section>

<section>

_Tuhle jsem v noci dostal hrozný kašel,  
ježto jsem neměl na sebe co dát,  
a tak jsem hleděl brzy ráno vstát,  
rozhlídnout se, kde bych tak co našel._

_Jak tak hledám za ranního šera  
truhličku zlatek čerstvě ražených,  
najednou jsem vám našel místo nich  
uprostřed hrobů otce Alighiera._

</section>

<section>

_Byl svázán bůhví proč a bůhví kým  
jakýmsi divným uzlem gordickým,  
až jsem se křižoval, a povídá mi:_

</section>

<section>

_„Rozvaž mě přec, už kvůli Dantovi!“  
Ale jak na to, to mi nepoví,  
a tak jsem šel, a bylo po hledání._

</section>
