---
title: ''
contentType: prose
---

Neboť pohled na ni mu vracel sílu žít, i když mu ji vzápětí zase bral

  

Kolikrát jenom v duchu přemítám  
o chmurných rysech, jež mi Láska dává,  
a cítím lítost, až se mnohdy ptám:  
„Běda, a jiným se to také stává?“

_Tak náhle mě vždy bere útokem,  
že mi div život z těla nevyprchá:  
jen jedna myšlenka dál žije v něm,  
jen pomyšlení na vás neutuchá._

_A když se potom snažím vzchopit sám  
a jdu se bledý, slabý, usoužený  
podívat na vás, abych nabral sil,_

_sotvaže zvednu svoje oči k vám,  
ucítím u srdce tak prudké chvění,  
že mi to vyhání i duši z žil._
