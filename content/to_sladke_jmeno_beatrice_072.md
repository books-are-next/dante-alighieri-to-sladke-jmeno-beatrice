---
title: ''
contentType: prose
---

Srdce jeho přítele mu však připadalo někdy až příliš vznětlivé, aby jeho cit mohl být dost hluboký

  

Myslel jsem si, že jsem už zanechal  
navždy těch našich rýmů, pane Cino,  
neboť můj koráb má už namíříno  
jinam a dále od břehu, kde stál.

_Protože jsem však slyšel tolikrát,  
jak rád se dáte zaplést v každou smyčku,  
usmyslel jsem si sáhnout na chviličku  
znaveným prstem po peru a psát._

_Kdo jako vy tak snadno srdce dává,  
kdo se hned poutá a hned odpoutává,  
toho šíp Lásky neranil zvlášť prudce._

_Když vám tak vládne pošetilé srdce,  
hleďte, ať ctností napraví své viny,  
ať k vašim sladkým slovům jdou i činy._
