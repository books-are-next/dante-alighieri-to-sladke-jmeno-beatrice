---
title: ''
contentType: prose
---

A její krása krášlila nejen ji, ale i každého, kdo kráčel po jejím boku

Kdo vidí jít mou paní vprostřed jiných,  
ten vidí vrchol všeho blaženství;  
a všechny ty, co mohou kráčet s ní,  
děkují Bohu za to dobrodiní.

> A její krása je tak plná ctnosti,  
> že neprobouzí závist druhých žen,  
> protože s ní jde každý přioděn  
> jen láskou, věrností a šlechetností.

> Tváří v tvář jí se všechno skromně sklání,  
> leč její krása nezáří jen na ní  
> a šlechtí také všecky ostatní.

> A všechno u ní je tak urozené,  
> že nikdo, kdo se na ni rozpomene,  
> nemůže nevzdychat hned láskou k ní.
