---
title: ''
contentType: prose
---

<section>

_A Beatrici nepatří ani tyto sloky; obracejí se k jedné z těch, jež měly jako štít zakrývat jeho pravé city_

</section>

<section>

Ach, Fialko, jež ses mi objevila  
jak obraz lásky náhle před očima,  
polituj srdce, v němž tvá rána dřímá,  
jež zmírá touhou, kterou jsi je zpila.

_Tys, Fialko, tak plná božské krásy,  
že jsi mě jejím plamenem a třpytem  
zažehla na potkání;  
a pak jsi vzbudila svým vroucím citem  
naději, jež mě vždycky znovu spasí —  
stačí tvé pousmání.  
Nechtěj však, abych spoléhal jen na ni,  
spíš pohleď na touhu, v níž hořím zcela:  
vždyť tolikrát už ta, co otálela,  
pak litovala muk, jež způsobila._

</section>
