---
title: ''
contentType: prose
---

<section>

_Nebyli si v tom jisti písaři starých kodexů a nemají v tom o mnoho víc jistoty ani ti, kteří je otvírají dnes_

</section>

<section>

_Jestliže klopím oči, když jsem s vámi,  
a netroufám si pozvednout je k vám,  
způsobuje to, věřte, moje paní,  
jedině strach, kterému podléhám:_

_ta vaše krása, která je tu hostem,  
je příčinou, že už to nejsem já,  
a když se stane, že dík okolnostem  
vás zahlédnu, jsem v koncích docela._

</section>

<section>

_Smrt, jež už dávno usiluje o mne,  
teď jako bouře pronikla už do mne  
a postupuje k srdci blíž a blíž;_

</section>

<section>

_a křehký život v hloubi srdce vzlyká  
a z posledních sil se slzami říká:  
„Pověz mi, Lásko, proč mě opouštíš?“_

</section>
