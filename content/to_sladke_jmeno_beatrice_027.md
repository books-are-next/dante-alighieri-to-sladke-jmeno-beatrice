---
title: ''
contentType: poetry
---

<section>

_I zemřela v té době jistá dívka, a když si vzpomněl, že ji vídal v blízkosti své nejšlechetnější paní, neubránil se slzám_

</section>

<section>

Slyšte, vy všichni, kteří milujete,  
proč pláče Láska, a pak plačte s ní:  
slyší to hoře a to truchlení,  
jež hledí z očí paním, kudy jdete,

_nad tím, že Smrt už ve své ukrutnosti  
zlomila srdce plné milosti  
a zkazila tak všechno, co se ctí  
na každé paní nejvíc kromě ctnosti._

</section>

<section>

_A slyšte, jakou čest jí Láska vzdala:  
ve vlastní podobě tam v pláči stála  
nad jejím vábným, mrtvým obrazem_

</section>

<section>

_a dívala se k nebi v usebrání,  
tam, kde teď mešká duše oné paní,  
jež krášlila až dosud tuto zem._

</section>
