---
title: ''
contentType: prose
---

A pohled na jeho paní, stojící v pláči nad mrtvou družkou, ty slzy ještě rozhojnil

  

Ty smrti zlá, jež neznáš slitování,  
ty matko běd a štkaní,  
ty drsný soude, jejž nic nezastaví,  
od chvíle, co mám v srdci hrot té rány,  
kudy jdu zadumaný,  
tudy tě proklínám až do únavy.

_Abych tě mohl nazvat ukrutnicí,  
pak musím světu říci  
o celé vině, o celé tvé zlobě,  
ne že bych neznal, co jsi za vinici,  
leč aby milující  
napříště byli bez milosti k tobě._

_Vzala jsi navždy pozemskému světu  
dvornost a všechno, co se v paní ctí:  
zničilas v plném květu  
milostnou něhu blahé mladosti._

_Nač bych však říkal, kdo ta paní je,  
víte to sami podle všech těch ctností:  
kdo dojde do ráje,  
octne se znovu v její společnosti._
